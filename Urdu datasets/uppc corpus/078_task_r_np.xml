<?xml version="1.0" encoding="UTF-8" standalone="no"?>
<UPPC_document classification="NP" title="Zulfikar_Ali_Bhutto" filename="078_task_r_np.xml">
 پاکستان کی تاریخی سیاس شخصیت ذوالفقار علی بھٹو 5جنوری 1928ء کو صوبہ سندھ کے ضلع لاڑکانہ میں پیدا ہوئے۔ آ پ کے والد سر شاہ نواز بھٹو اپنے دور میں حکومتی سطح پر ایک مقام رکھتے تھے اور سندھ کے جاگیر داروں میں شامل ہوتے تھے۔ آپ نے بمبئی کے کیتھیڈرل سکول سے میٹرک کی تعلیم حاصل کی۔ جوائنٹ یونیورسٹی آف سدرن کیلیفورنیا سے تعلیم کا سلسلہ جاری کیا۔ برکلے کیمپس میں تبادلہ کروالیا۔ آکسفورڈ یونیورسٹی سے سیاست میں گریجوایشن کی تعلیم حاصل کی۔ لنکولن اِن سے بار ایٹ لاء کالج یعنی بیرسٹر کی ڈگری حاصل کی۔ لندن سے تعلیم مکمل کرنے کے بعد سندھ مسلم کراچی میں بطور لیکچرار خدمات انجام دیتے رہے۔ اِسی دوران ذوالفقار علی بھٹو نے سیاست میں قدم رکھا۔ انہوں نے پاکستان میں پہلی مرتبہ نچلے طبقات کے لئے سیاست کے دروازے کھول دئے۔ انہوں نے عوام میں بنیادی حقوق کا شعور اور حقیقی مساوات و آزادی کی محبت پیدا کی اپنی جدوجہد کے نتیجے میں وہ پاکستانی سیاست کی ماہیت و کیفیت میں انقلابی تبدیلیاں رونما کرنے میں کامیاب رہے۔ شہید بھٹو نے پاکستانی روائتی سیاست کو ڈرائینگ روم اور اخباری بیانات سے نکال کر عوام کے ساتھ سڑکوں اور گلیوں میں لے آئے۔ وہ کہتے تھے کہ ایک بھٹو میں ہوں اور دوسرا بھٹو عوام ہے۔ انہی خوبیوں ی وجہ سے آپ کو پاکستان کا صدر منتخب کیا گیا جس صدارت کو بعد میں آئین میں تبدیلی کے ذریعے وزارت میں تبدیل کر دیا گیا۔ 1977ء جولائی جنرل ضیاء الحق نے جمہوری ٓئینی حکومت کو بر طرف کر کے ملک میں مارشل لاء نافذ کر دیا۔ نواب محمد احمد خان کے قتل کے کیس میں آپ کو گرفتار کیا گیا۔ اور 14اپریل صبح کے وقت آپ کو پھانسی پر لٹکا دیا گیا۔
</UPPC_document>