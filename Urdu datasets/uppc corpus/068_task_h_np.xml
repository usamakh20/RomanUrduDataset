<?xml version="1.0" encoding="UTF-8" standalone="no"?>
<UPPC_document classification="NP" title="Nusrat_Fateh_Ali_Khan" filename="068_task_h_np.xml">
کتاب ِموسیقی تحریر کی جائے اور اس میں تاریخ ِ موسیقی کے ایک اہم باب کو شامل نہ کیا جائے جس نے قوالی کو ایک نئی جہتوں سے ہم کنار کروایا اور جن کی آواز سحدوں کی محتاج نہ تھی۔ اور وہ اپنی وقالی سے لوگوں کو اپنے سحر میں قید کر لیتے تھے۔ انہوں نے بین الاقوامی سطح پر اپنا آپ منوایا وہ کوئی اور نہیں نصرت فتح علی خان تھے۔ آپ 13 اکتوبر 1948ء کو فیصل آباد میں پیدا ہوئےآپ مشہور قوال فتح علی خان کے گھرانے میں پیدا ہوئے اور آپ کا نام پرویز رکھا گیا۔ مگر انہوں نے نصرت کے نام سے گائیکی کی دنیامیں  قدم رکھا۔ آپ کے والد تو آپ کو ڈاکٹر بنانا چاہتے تھے مگر خدا کی بارگاہ میں کچھ اور ہی منظور تھا۔ پہلے پہل گائیکی کی تعلیم آپ نے اپنے والد سے حاصل کی اور اِن کی وفات کے بعد آپ اپنے چچا مبارک خان کی شاگردی میں چلے گئے۔ نصرت فتح علی خان نے اپنی تمام عمر قوالی کے فن کو سیکھنے اور اس کو دنیا میں مقبول  کرنے میں گزار دی۔ آپ نے صوفیائے کرام کا کلام گا کر اسے دنیا کے کونے کونے میں پھیلایا اور خود بھی اس کلام کی برکت سے مشہور ہو گئے۔ پاکستان میں نصرت فتح علی خان کا پہلا تعارف ان کی خاندانی انداز میں گائی گئی قوالی ہے۔ پھر انہوں نے اپنے ہم عصر شعراء اور لوک شاعری کو اپنے انداز میں گا کر ملک گیر شہرت حاصل کی۔ 1685ء میں انہوں نے لندن کے ورلڈ آف میوزک ، آرٹس اینڈ ڈانس نامی فیسٹیول میں حصہ لے کر بین الاقوامی موسیقار پر اپنا فن آشکار کیا اسی برس انہوں نے پیڑ کیبر ٹیل کی ٹیم کا حصہ بن کر دی لاسٹ ٹپٹيشن آف کراسٹ میں اپنی آواز کا جادو جگایا۔ 1990ء میں انہوں نے اپنی ایلبم مست مست ایک کینیڈین موسیقار مائیکل بروک کے ساتھ مل کر ریلز کیا۔ ڈیڈ مین واکنگ کا ساؤنڈ ٹریک 1995ء میں تخلیق کیا جو کہ ایک بین الاقوامی شاہکار کی حیثیت  رکھتا ہے۔ عام طور پر قوالی سے لگاؤ نہ رکھنے والے لوگ بھی آپ کی طرف راغب ہو گئے تھے۔ آپ نے پاکستان کے علاوہ بھارتی موسیقار ، آشا بھوسلے ، اے آر رحمان ، جاوید اختر ، اور لتا کے ساتھ بھی کام کیا آپ کی 25 قوالی کی البم ریلیز ہوئی جن کی شہرت نے آپ کا نام گینز بک آف ورلڈ ریکارڈ میں درج کروایا۔ 16 اگست 1997ء کو 48 سال کی عمر میں آپ گردوں کے عرضے کی وجہ سے اس فانی دنیا سے کوچ کر گئے۔ یہ سال آپ کے کیرئیر کے عروج کا سال تھا۔ نصرت فتح علی خان نے اپنے پیچھے عازمانہ کلام ، گیتوں ، غزلوں اور قوالیوں کا ایک بڑا خزانہ چھوڑا ہے جن سے اِن کے چاہنے والے عرصہ دراز تک لطف اندوز ہوتے رہیں  گے۔
</UPPC_document>