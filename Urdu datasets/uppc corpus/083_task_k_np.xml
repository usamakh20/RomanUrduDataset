<?xml version="1.0" encoding="UTF-8" standalone="no"?>
<UPPC_document classification="NP" title="Rashid_Minhas" filename="083_task_k_np.xml">
 کمسن شہید جس نے اپنی جرات و شجاعت سے جان کا نزرانہ تو پیش کر دیا مگر ملک کی سلامتی پر کوئی آنچ نہ آنے دی  راشد منہاس ہیں۔ آپ 17 فروری 1951ء میں لاہور میں پیدا ہوئے آپ ایک راجپوت گھرانے کے سپوت تھے۔ آپ کا خاندان بنیادی طور پر گرداس پور جموں کشمیر سے تعلق رکھتا تھا۔ قیام ِ پاکستان کے فوری بعد ان کے والدین پاکستان ہجرت کر کے آگئے اور سیالکوٹ کو قریب قیام کیا۔ راشد منہاس کا بچپن لاہور میں گزرا پھر آپ کی فیملی راوالپنڈی چلی گئی۔ انہوں نے ابتدائی تعلیم سینٹ میری کیمبرج سکول راولپنڈی سے حاصل کی اور پھر آپ خاندان کے  ساتھ کراچی منتقل ہوگئے۔ آپ کو ایئرفورس میں شمولیت کا شوق بچپن سے تھا۔ آپ کو مختلف طیاروں اور جنگی جہازوں کے ماڈلز جمع کرنے کا شوق تھا۔آپ نے 16 سال کی عمر میں او لیول کیا اور پھر جامعہ کراچی سے ملٹری اینڈ ایوی ایشن ہسٹری کی تعلیم حاصل کی۔ بالآخر راشد منہاس پاک فضائیہ میں شامل ہوگئے اور انہیں تربیت کے لئے  کوہاٹ اور پھر کچھ عرصہ بعد رسالپور بھیجا گیا۔ پھر ایئر فورس اکیڈمی کے سٹوڈنٹ کی حیثیت سے انہوں نے جون 1970 ء کو پشاور یونیورسٹی سے بی اسی سی فرسٹ ڈویثرن میں کی۔ راشد منہاس نے بی ایس سی کے علاوہ سائنس الیکٹرونکس معسمیات اور پرواز کے شعبہ جات ، ایئر فورس لاء ملٹری اور جہاز رانی کی تعلیم بھی حاصل کی۔ اُس کے بعد آپ پرواز کی تربیت حاصل کرنے لگے۔جمعہ 20 اگست 1971ء کو پی اے ایف بیس مسرور سے صبح تقریباً 11:15 بجے پائلٹ راشد منہاس اپنی دوسری سولو پرواز کے لئے روانہ ہوئے۔ ابھی طیارہ رن وے پر ہی تھا کہ اِ ن کا بنگالی انسٹرکٹر سکوارڈن لیڈرمطیع الرحمان نے انہیں خطرے کا سگنل دیا راشد منہاس نے انسٹرکٹر کے حکم مانتے ہوئے جہاز کو روکا۔ طیارہ رکتے ہی مطیع الر حمان اس پر سوار ہو گیا اور دوسرے کنٹرول کے ذریعے جہاز اپنے قبضہ میں لے لیا۔ اس کے بعد اس نے کراچی میں  وائرلیس سے اپنے دوستوں سے رابطہ کیا اور کہا کہ وہ طیارہ اغواء کر کے جو دھ پور لے جارہا ہے۔ وہ اس کے بیوی بچوں کو ہندوستانی سفارت خانہ کی تحویل میں دے دیں۔ اس کے پاس کچھ اہم دستاویزات تھے جو وہ بھارت لے جانا چاہتا تھا۔ جب راشد منہاس کو اس کے ارادے معلوم ہوئے تو اس نے اپنے اغواء کی اطلاع کنٹرول ٹاور میں کی اور ساتھ ہی مزاحمت کرنے کی کوشش کی۔ مطیع الرحمان اس سب کے لیے تیاری کر کے آیا تھا۔ اُ س نے راشد منہاس کو کلوروفارم والے رومال سے بے ہوش کردیا۔ اور طیارے کا رُخ بھارت کی طرف موڑ دیا۔ ابھی ٹھٹھہ کے قریب ہی پہنچے تھے کہ راشد منہاس کو ہوش آ گیا۔ طیارہ 30 سے 40 فٹ کی بلندی پر پرواز کر رہا تھا۔ جس کی وجہ سے نہ تو ریڈار میں آرہا تھا اور نہ ہی طیاروں کو نظر آرہا تھا جو کہ اس کی تلاش میں سرگرداں تھے۔ 11.33 منٹ پر راشد منہاس نے تیسری مرتبہ اپنے اغواء کا سگنل کنٹرول ٹاور پر دیا۔ اب طیارہ بھارت سے کچھ فاصلے پر تھا اور وقت کم تھا اور اضطراب بڑھتا جا رہا تھا کہ راشد منہاس نے فیصلہ کرتے ہوئے جہاز کا رخ زمین کی طرف کر دیا۔ اور بھارت سے 37 کلومیٹر کے فاصلے پر طیارہ زمین سے ٹکرا کر پاش پاش ہو گیا اور اُن کو شہادت کے مرتبے پر فائز کر گیا اور مطیع الرحمان کو بھی لقمہ اجل بنا گیا۔ 29 اگست 1971ء کو صدر پاکستان نے انہیں نشانِ حیدر دینے کا فیصلہ کیا اور  31 جنوری 1977 ء کو ایک تقریب میں اُن کی والدہ مسز رشیدہ منہاس کو نشان حیدر دے دیا گیا۔ یہ قوم کے بیٹے کی جرأت و بہادری اور جانبازی کا صلہ ہی ہے کہ اُن کی قربانی کو قوم یاد رکھے ہوئے ہے۔ اور اپنا ہیرو مانتے ہوئے بچے راشد منہاس کے راستے پر چلنا چاہتے ہیں۔
</UPPC_document>