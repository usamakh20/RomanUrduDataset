<?xml version="1.0" encoding="UTF-8" standalone="no"?>
<UPPC_document classification="P" title="Abdul_Qadeer_Khan" filename="111_task_f_p.xml">
خالق پاکستانی ایٹم بم ڈاکٹر عبدالقدیر خان ہندوستان کے شہر بھوپال میں پیدا ہوئے۔ 31 مئی 1976میں ذوالفقار علی بھٹو سے مِل کر انجیئنرنگ ریسرچ لیبارٹریز میں شامِل ہوئے سے پہلے آپ نے 15سال یورپ میں رہنے کے دوران ماسٹرز آف سائنس ہالینڈ سے کیاجبکہ بیلجیئم سے ڈاکٹریٹ آف انجیئرنگ کی اسناد حاصل کی۔ 1981 میں جنرل ضیاء الحق نے ادارے کا نام تبدیل کر کے"ڈاکٹر اے کیو خان ریسرچ لیبارٹریز "رکھ دیا۔ ہالینڈ کی حکومت نے اہم معلومات چرانے کے الزام میں ڈاکٹر قدیر خان پر ایک مقدمہ دائر کیا۔ جِن معلومات کو چرانے کا مقدمہ ڈاکٹر پر دائر کیا گیا وہ عام  اور کتابوں میں موجود ہنڈز تھیں۔ بعد ازاں ہالینڈ کی عدالت نے ہی آپ کو باعزت بری کر دیا۔ بھارتی ایٹمی بم کے تجربے کے بعد مئی 1998میں پاکستان نے کامیاب ایٹمی تجربہ کیا۔ ڈاکٹر قدیر خان 13تلائی تمغے وقت بوقت حاصل کر چکے ہیں قیام ہالینڈ کے دوران ڈاکٹر قدیر خان نے مقامی لڑکی ہنی خان سے شادی رچالی جن سے اُن کی دو بیٹیاں پیدا ہوئیں۔ آپ پر ایٹمی آلات دوسرے اسلامی ممالک کو فروخت کرنے کاالزام 2004میں لگا۔ جِس پر انہوں نے یہ ناقابلِ یقین اعتراف کیا کہ انہوں نے ایسا کیا ہے۔ اور حکومت یا پاکستانی افواج کا اِس میں کوئی عمل دخل نہیں جِس کی سزا کے طور پر انہیں نظر بند کردیا گیا۔ عبدالقدیر خان کے کینسر کا انکشاف اگست 2006میں ہوا۔
</UPPC_document>