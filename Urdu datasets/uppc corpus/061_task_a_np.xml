<?xml version="1.0" encoding="UTF-8" standalone="no"?>
<UPPC_document classification="NP" title="Chaudhry_Rehmat_Ali" filename="061_task_a_np.xml">
ہوشیار پور کے ایک گاؤں موہراں میں چوہدری رحمت علی کی پیدائش 16 نومبر 1897ء کی ہے۔ رحمت علی وہ شخصیت ہیں جنہوں نے قیام پاکستان میں ایک منفرد اور مثالی کردار ادا کیا وہ اِ س منصوبے کے نقاش بھی ہیں اور اس کے نام کے خالق بھی۔ قرآن کی تعلیم سے اپنی ابتدائی تعلیم کاآغاز کیا۔ اینگلو سنسکرت ہائی سکول سے 1913ء میں میٹرک، ای -اے اور بی - اے بالترتیب 1915ء اور 1918ء میں اسلامیہ کالج سے کیا اور 1925 ءتک آپ لاء کالج لاہور میں زیرِ تعلیم رہےجہاں سے آپ نے قانون کی ڈگری حاصل کی۔ 1915ء میں چوہدری رحمت علی نے اسلامیہ کالج لاہور میں بز م شبلی کے زیرِ اہتمام تقریب سے اپنے خطاب میں علی الاعلان کہا کہ ہندوستان کے شمالی علاقوں میں مسلمانوں کی اکثریت والے علاقوں پر مشتمل آزاد اور خود مختار مملکت کی تشکیل ہی جملہ مسائل کا حل ہے۔ 1930ء میں علامہ اقبال کا خطبہ الٰہ باد بھی اس تحریک میں سنگ میل کی حیثیت رکھتا ہے۔ جنوری 28، 1933ء جب وہ کیمبرج یونیورسٹی میں پڑھتے تھے۔"اب یا پھر کبھی نہیں " کے عنوانات سے چار صفحات پر مشتمل کتابچہ جاری کیا۔ جو تحریک پاکستان کے قلعے کی آہنی دیوار ثابت ہوا۔اوربرصغیر کے مسلمانان و دیگر اقوام لفظ "پاکستان " سے آشنا ہوئے۔ آپنے 1935ء میں ایک ہفت روزہ اخبار "پاکستان " کیمبرج سے جاری کیا۔ جنوری کے مہینے میں سخت سردی کی وجہ سے بیمار ہو گئےآپ کو ایو لائن نرسنگ ہوم میں داخل کرایا گیا۔ جہاں آپ کا 3 فروری 1951ء بروز ہفتہ صبح کے وقت انتقال ہو گیا۔
</UPPC_document>