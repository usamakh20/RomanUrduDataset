<?xml version="1.0" encoding="UTF-8" standalone="no"?>
<UPPC_document classification="O" title="Chaudhry_Rehmat_Ali" filename="001_task_a.xml">
چودھری رحمت علی  16 نومبر1897  کو مشرقی پنجاب کے ضلع ہوشیار پور کے گائوں  موہراں میں ایک
 متوسط زمیندار جناب حاجی شاہ کے ہاں پیدا   ہوئے۔ ابتدائی تعلیم انہوں نے ایک مکتب سے حاصل کی جو ایک عالم دین چلا رہے تھے۔ میٹرک اینگلو سنسکرت ہائی اسکول جالندھر سے کیا۔ 1914  میں   مزید تعلیم کے لئے لاہور  تشریف  لائے انہوں نے اسلامیہ کالج لاہور میں داخلہ لیا۔ 1915 میں اسلامیہ کالج میں بزم  شبلی کی بنیاد رکھی کیونکہ وہ  مولاناشبلی سے بہت  متاثر تھے اور پھراس کے پلیٹ فارم  سے 1915 میں تقسیم  ہن کا نظریہ  پیش کیا۔ 1918 میں بی اے کرنے کے بعد جناب محمد  دین فوق کے اخبار کشمیر گزٹ میں اسسٹنٹ ایڈیٹر کی حیثیت سے اپنے کیئریر کا آغاز کیا۔ 1928 میں ایچی سن کالج میں اتالیق مقرر ہوئے۔ کچھ  عرصہ  بعد انگلستان تشریف لے گئے جہاں کیمبرج اور ڈبلن یونورسٹیوں سے قانون اور سیاست میں اعلیٰ ڈگریاں حاصل کیں۔ اس طرح 1933 میں انہوں نے برصغیر کے طلباء پر مشتمل ایک تنظیم پاکستان نیشنل لبریشن موومنٹ کے نام سے قائم کی۔ ذہن میں رکھئے گا 1933 میں۔اسی سال چودھری رحمت علی  نے دوسری گول می کانفرنس کے موقع  پر اپنا مشہور کتابچہ Now or Never اب یا کبھی نہیں۔ شائع کیا جس میں پہلی مرتبہ لفظ پاکستان استعمال کیا گیا۔ 1935 میں انہوں نے کیمبرج  سے ایک ہفت روزہ اخبار نکالا جس کا نام بھی پاکستان تھا۔ چودھری رحمت علی 23 مارچ کو آلانڈیا  مسلم لیگ کے چونتیسوی سالانہ اجلاس میں لاہور تشریف لانا چاہتے تھے لیکن چند روز قبل خاکساروں کی فائرنگ کی وجہ سے اس وقت کے وزیر اعلیٰ پنجاب جناب سکندر  حیات نے چودھری رحمت علی کے پنجاب میں داخلے پر پابندی عائد کر دی-29 جنوری 1951  کو وہ نمونیہ میں مبتلا ہو کر شدید بیماری کی حالت میں  انگلستان کے ایک مقامی نرسنگ ہوم میں داخل ہو گئے لیکن صحت یاب نہ ہو سکے اور 3 فروری 1951 کو اپنے خالق حقیقی سے جا ملی۔  چودھری رحمت  علی کا جسدخاکی انگلستان کے شہر کیمبرج کے قبرستان میں امانتاً  دفن  ہے۔  
</UPPC_document>