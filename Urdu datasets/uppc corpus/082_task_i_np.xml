<?xml version="1.0" encoding="UTF-8" standalone="no"?>
<UPPC_document classification="NP" title="Benazir_Bhutto" filename="082_task_i_np.xml">
بے نظیر بھٹو 21جون 1953ء مین کراچی میں پیدا ہوئیں۔ 1969-73ء کیمبرج میں ریلڈ کلف کالج سے بی اے کی ڈگری لی۔ 1973-77ء آکسفورڈ یونیورسٹی سے تعلیم حاصل کی ۔1971-1977ء میں بینظیر بھٹو کے والد ذوالفقار علی بھٹو وزیرِاعظم رہے۔ 1977ء میں جنرل ضیاٗ الحق نے ذوالفقار علی بھٹو کی منتخب حکومت برطرف کر دی۔ 1979ء میں بھٹو کو پھانسی دی گئی۔ 1984ء میں بینظیر کو ملک سے باہر جانے کی اجازت ملی۔ اور وہ برطانیہ چلی گئیں اپنے والد کی پیپلز پارٹی کی جانشیں رہنما بن گئیں۔ لیکن پاکستان میں جنرل ضیاء الحق کی وفات کے بعد وہ موثر ہو سکیں۔ 18دسمبر1987ء کو بینظیر بھٹو نے آ صف زرداری سے شادی کی۔ 1988 اگست پیپلز پارٹی نے عام انتخابات میں اکثریت حاصل کی۔ اور اسی سال محترمہ نے تاریخ کی سب سے کم عمر اور عالم اسلام کی پہلی خاتون وزیرِ اعظم کی حیثیت سے حلف اٹھایا۔ 6 اگست 1990ء صدر غلام اسحاق نے بینظیر کی حکومت کو برطرف کر دیا۔ 10 اکتوبر 1990ء آصف علی زرداری کو گرفتار کر لیا گیا۔ 1993ء اکتوبر میں پیپلز پارٹی نے دوبارہ کامیابی حاصل کی۔ 1996ء تک بینظیر وزارتِ عظمیٰ کے عہدے پر فائز رہیں۔ شام سے ان کے جلاوطن بھائی مرتضی ٰ بھٹو کے واپس آ نے سے انہیں مشکلات کا سامنا کرنا پڑا کیوں کہ ان کی والدہ نصرت بھٹو بیٹے کی طرف داری کرتی تھیں ان کو آ تے گرفتار کر کے جیل بھیج دیا گیا۔ ان پر پی آئی اے کے طیارے کے اغواء کا الزام تھا۔ 1996ءمیں کرپشن کے الزامات پربینظیر کی حکومت برطرف کر دی گئی۔ سوئس ملکوں کے ذریعے سرکاری رقم خورد برد کرنے کا الزام بھی عائد تھا۔ ان کے شوہر کرپشن کے الزام میں آٹھ سال تک جیل میں رہے۔ 2002ء کے عام انتخابات میں پاکستان پیپلز پارٹی نے پاکستان پیپلز پارٹی کے نام سے عام انتخابات میں حصہ لیا۔ اور ملک میں سب سے زیادہ ووٹ حاصل کئے۔ ان کی تعداد مسلم لیگ (ق) کی نشستوں سے کم تھی اس لئے انہوں نے حزبِ اختلاف میں بیٹھنے کا فیصلہ کیا، 14 مئی 2006ء کو انہوں نے ملک میں آمریت کے ہاتھ میں اور جمہوریت کے قیام کے لئے نواز شریف کے ساتھ میثاقِ جمہوریت کے معاہدے پر دستخط  کئے۔ 18 اکتوبر 2007ء کو وہ آٹھ برس بعد وطن واپس آئیں لیکن ان کے جلوس پر ایک خود کش حملہ ہوا جس کے بعد وہ ایک مرتبہ پھر دبئی واپس چلی گئیں۔ 3 نومبر 2007ء کو ملک میں ہنگامی حالات کے نفاذ کے بعد وہ وطن واپس آگئیں۔ 2007ء میں ان پر قاتلانہ حملہ ہوا جس میں انہوں نے اپنی جان کھو دی۔
</UPPC_document>