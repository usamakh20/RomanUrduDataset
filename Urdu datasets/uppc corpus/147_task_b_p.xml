<?xml version="1.0" encoding="UTF-8" standalone="no"?>
<UPPC_document classification="P" title="Muhammad_PBUH" filename="147_task_b_p.xml">
حضرت خدیجہؓ کے تجارتی قافلہ کے لئےشام کا دوسرا سفر آپ ؐنے 25 سال کی عمر میں کیا تھا۔ آپؐ نے ایمانداری کی بنیاد پر خود کو ایک اچھا تاجر منوایا۔ لوگوں کا مال ِتجارت بھی آپ ؐتجارت کے لئے لے جایا کرتےتھے۔ آپؐ یہ خدما ت حضرت خدیجہؓ کے لئے بھی ادا کرتے تھے۔ حضرت محمدؐ کے اخلاق اور ایمانداری کی باتیں شام کے سفر سے واپسی پر اِن کے غلام میسرہ نے حضرت خدیجہؓ کو بتائیں۔ جب یہی باتیں حضرت خدیجہؓ نے ورقہ بن نوفل جو کہ چچا زاد تھےکو بتائیں تو انہوں نے انکشاف کیا کہ اگر یہ باتیںحقیقی ہیں تو یہ انسان نبی ہے۔ حضرت خدیجہؓ نے آپؐ کی ایمانداری اور اچھے اخلاق کی وجہ سے آپ کو شادی کے لئے کہاآپؐ نے یہ پیغام اپنے چچا ابو طالب  کے مشورے سے مان لیا۔ آپؐ کی عمر اُس وقت 25 سال تھی۔ قریش کی معزز ترین اور مالدار ترین خواتین میں حضرت خدیجہؓ کا شمار ہوتا تھا۔ حضرت فاطمہؓ،حضرت ام کلثومؓ، حضرت رقیہؓ اور حضرت زینبؓ آپؐ کی بیٹیاں تھیں۔ حضرت فاطمہؓ کے علاوہ باقی تینوں کو بعض علمائےاہلِ تشیع حضرت خدیجہؓ کے پہلے شوہر سے مانتے ہیں۔
</UPPC_document>