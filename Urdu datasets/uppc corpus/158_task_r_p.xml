<?xml version="1.0" encoding="UTF-8" standalone="no"?>
<UPPC_document classification="P" title="Zulfikar_Ali_Bhutto" filename="158_task_r_p.xml">
سندھ کے شہر لاڑکانہ میں پاکستان کے پہلے وزیرِ اعظم ذوالفقارعلی بھٹو نے جنم لیا۔ آپ کے والد محترم سر شاہ نواز بھٹو جو نا گڑھ کی مسلم ریاست کے دیوان اور حکومت بمبئی کے مشیراعلی تھے۔ برکلے یونیورسٹی کیلیفورنیا سے زوالفقار علی بھٹو نے 1950 ء میں سیا سیات میں گریجوایشن کیا۔ا صول ِ قانون میں ماسٹرز 1952 ء میں آکسفورڈ یونیورسٹی سے کیا۔ 1952  ء میں ہی بیرسٹری کا امتحان مڈل ٹمپل لندن سے پاس کیا۔ آپ انگلستان کی یونیورسٹی "ساوتھمپیئن" میں بین الاقوامی قانون کے پہلے ایشیائی استاد کے طور پر متعین ہوئے۔ قانون کے لیکچرار کی حیثیت سے آپ کچھ دیر مسلم لاء کالج کراچی میں رہے۔ سندھ ہائی کورٹ میں 1953ء میں وکالت کا آغاز کیا۔ پاکستان پیپلز پارٹی کی بنیاد دسمبر 1967 ء میں رکھی۔ مغربی پاکستان سےپیپلزپارٹی کو 1970 ء کے عام انتخابات میں واضح کامیابی ہوئی۔ یحیٰ خان نے پاکستان کی بھاگ دوڑ دسمبر 1971 ءمیں ذوالفقارصاحب کے سپرد کر دی۔آ پ کی صدارت کا دورانیہ دسمبر 1971 ءسے 13 اگست 1973 ءکا ہے۔ نئے آئین کو دیکھتے ہوئے 14 اگست 1973 ء کو ذوالفقار علی بھٹو نے وزیرِاعظم کا حلف اٹھایا۔ 1977ء کے عام انتخابات میں دھاندلیوں کی وجہ سے پاکستان میں خانہ جنگی کی صورت ِحال ہو گئی۔ جنرل ضیاء الحق نے 5 جولائی 1977 کو پاکستان میں مارشل لاء نافذ کر دیا۔ نواب محمد احمد خان کے قتل کے الزام کی وجہ سے ستمبر 1977ء میں آپ کو گرفتارکیا گیا۔ اور ہائی کورٹ نے 18 مارچ 1978ء کو آپ کو سزائے موت سنا دی۔ ہائی کورٹ کے حکم کی سپریم کورٹ نے 6 فروری 1979 کو توثیق کر دی۔ راولپنڈی جیل میں 4 اپریل اپ کو پھانسی دے دی گئی۔
</UPPC_document>