<?xml version="1.0" encoding="UTF-8" standalone="no"?>
<UPPC_document classification=“NP" title="Chaudhry_Rehmat_Ali" filename="080_task_a_np.xml">
ہمارے پیارے وطن کا پیارا اور خوبصورت نام پاکستان تخلیق کرنے اور قیام پاکستان میں ایک اہم منفرد ،مظبوط اور مثالی کردار ادا کرنے  کے ساتھ ساتھ دنیا کے نقشے میں پاکستان کے نقوش کو ابھارنے اور اِن کو قائم کرنے والی شخصیت چوہدری رحمت علی جو آج بھی یونیورسٹی انگلستان کے قبرستان میں امانتاً دفن ہیں۔ چوہدری رحمت علی جنوبی پنجاب کے ضلع ہوشیار پور کے علاقے موہراں میں 16 نومبر 1897ء میں پیدا ہوئے۔ ابتدائی تعلیم قرآن ِ پاک کی حاصل کرنے کے بعد آپ اینگلو سنسکرت ہائی سکول میں  داخل ہو گئے اور 1913 ء میں میٹرک کرنے کے بعد 1915 میں ایف۔اے اور1918 میں بی۔اے اسلامیہ کالج سے کیا۔ایسی دوران 1915ء میں آپ نے بزم شبلی کی بنیاد رکھی اور اس کے ایک اجلاس میں آپ نے کہا کہ ہندوستان کے شمالی علاقوں میں جہاں مسلمانوں کی اکثریت ہے۔ وہاں اُن کے لیے ایک الگ ریاست ہی تمام مسائل کا حل ہے، پھر 1925ء تک لاء کالج لاہور میں زیرِ تعلیم رہے جہاں آپ نے قانون کی ڈگری حاصل کی۔ پھر 1925 ء تک آپ لاء کالج لاہور میں زیرِ تعلیم رہے جہاں آپ نے قانون کی ڈگریاں حاصل کی۔ پھر آپ 1931ء میں کیمبرج کے کالج ایمنویل میں شعبہ قانون میں اعلیٰ تعلیم کے لئے داخلہ لیا۔ 1930 ء میں جب خطبہ الہٖ اباد ہوا اور مسلم اکثریتی علاقوں پر مشتمل مجوزہ وفاق کو کل ہند وفاق یا برطانوی ہند کے اندر رہ کر ہی ملک کے قیام کی تجویز پیش کی اور بیشتر مسلمان عماء مان گئے تو یہ چوہد ری رحمت علی ہی تھے جنہوں نے اس کی مخالفت کی۔ اور مسلمانوں کی ترجمانی کے لئے آپ نے 1933 ء میں لندن میں  پاکستان نیشنل موومنٹ کی بنیاد رکھی۔ اور 28 جنوری 1933ء کو جب وہ کیمبرج یونیورسٹی میں معلم تھے اب یا کبھی نہیں کے عنوان سے چار صفحات پر مبنی کتابچہ جاری کیا جو قیام پاکستان کی اہم بنیاد بنا اور دنیا پاکستان کے نام سے واقف ہوئی۔ آپ کا تاریخی مقالہ " اب یا کبھی نہیں " ہی قیام پاکستان کا علامتی اعلانِ آزادی تھا۔ جیسے وسیع حلقوں میں ارسال کر کے آپ نے تاریخ کا قرض ادا کر دیا۔ 1935 ء میں آپ نے ایک ہفت روزہ اخبار "پاکستان " کیمبرج سے جاری کیا۔ اپنی آواز لوگوں تک پہنچانے کے لئے آپ نے فرانس اور جرمنی کا سفر کیا اور جرمنی کے ہٹلر سے انگریزوں کے خلاف مدد مانگی۔ آپ 1948ء میں پاکستان آئے مگر قائد اعظم کی وفات کے بعد مسلم لیگ قیادت کے رویے سے مایوس ہو کر واپس چلے گئے جنوری کے مہینے میں سخت سردی کی وجہ سے آ پ کو سردی لگ گئی اور آپ ایو لائن نر سنگ ہوم میں داخل ہو گئے۔ جہاں آپ نے غریب الوطنی ، ناداری اور بیماری کی حالت میں 3 فروری 1951ء ہفتہ کی صبح کو اپنی جان خالق ِ حقیقی کے حوالے کر دی ۔آپ کو امانتاً انگلستان کے شہر کیمبرج میں دفنایا گیا جہاں آپ آج بھی دفن ہیں۔ پاکستان کے نقاش اور اس کے نام کے خالق کو پاکستان میں دفن ہونے کے لئے دو گز زمین بھی نہ مل سکی۔
</UPPC_document>