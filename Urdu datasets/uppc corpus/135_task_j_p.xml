<?xml version="1.0" encoding="UTF-8" standalone="no"?>
<UPPC_document classification="P" title="Fatima_Jinnah" filename="135_task_j_p.xml">
پاکستان کے تاریخ و سیات کے ماہرین نے مادر ملت کو قائد ِاعظم کے گھرکا خیال رکھنے والی بہن کی طرح جانا ہے۔ لیکن انہوں نے اُن اثرات کی طرف زیادہ توجہ نہیں دی جو مادرِ ملت نے قیام پاکستان اور 1965کے بعد کے سیاسی نقشے پر چھوڑے ہیں۔ مادر ملت نے دانتوں کے معالج کی پریکٹس کی اور غریبوں کا کئی سال تک مفت علاج کیا۔ اپنی زندگی کا بیشتر حصہ انہوں نے بے شمار سماجی رفاہی اداروں کی سرپرستی کرتے ہوئے اُن کی تعمیر و ترقی میں صرف کر دیا۔ سب سے زیادہ ناقابلِ فراموش خدمات اُن کی وہ گردانی جاتی ہیں جو کچھ انہوں نے کشمیری مجاہدین کے لیے کیا۔ اہم ترین سبق جو اُن کی زندگی سے ملتا ہے کہ مالی طور پر خود کفیل ہونے کے لیے خواتین کو پروفیشنل تعلیم حاصل کرنی چاہیے۔ مادرِ ملت کے  کارناموں میں اہم کارنامہ پاکستان کو دوبارہ جمہوری رستے پر گامزن کرنے کے لیے اُن کی کاوشیں ہیں۔ 1965کے صدارتی انتخابات میں شامل ہو کر تحریکِ پاکستان میں حما گیر عوامی شرکت کی یادوں کو پھر سے نیا کر دیا۔ اور مشرقی اور مغربی پاکستان کے درمیان یکجہتی اور یگانگت کے جذبوں کو پھر سے جگا دیا۔ آپ کی زندگی  قائدِ اعظم کی وفات کے 19سال بعد تک رہی جِس میں آپ نے ملک کے سیاسی ،معاشی ،تعلیمی اور سماجی مسائل کے بارے میں پے در پے اپنے خیالات کے بارے میںآآگاہ کرتی رہیں۔
</UPPC_document>