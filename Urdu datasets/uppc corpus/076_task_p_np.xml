<?xml version="1.0" encoding="UTF-8" standalone="no"?>
<UPPC_document classification="NP" title="Bulleh_Shah" filename="076_task_p_np.xml">
 برصغیر میں اسلام کو پھیلانے کا کام کئی صدیوں تک جاری رہا اُ س دور کے اولیاء اور شعراء نے اس میں اہم کردار ادا کیا اور لوگوں کو وحدانیت کی طرف لانے کی کوشش کی اِن اولیائے اکرام نے اپنی زندگیاں اِس مقصد کے لئے نثار کر دی۔ جن کو آج بھی اُن کی قربانیوں کے لئے یاد کیا جاتا ہے۔ اِ ن میں ایک بے مثال اور مشہور نام جو کسی تعارف کا محتاج نہیں بابا بلھے شاہ کا بھی ہے۔ بلھے شاہ جن کا پیدائشی نام عبداللہ تھا اُ چ میں پیدا ہوئے مگر اُن کے والد ماجد خان اُن کی پیدائش کے کچھ عرصہ بعد ہی قصور ہجرت کر گئے اس لئے بلھے شاہ قصوری کہلائے آپ نسبت میں سید تھے مگرآرائیں کہلوانا پسند فرماتے تھے۔ابتدائی تعلیم آپ نے اپنے والد سید درویش محمد صاحب سے حاصل کی۔ علوم عربی اور فارسی کی تعلیم حاصل کرنے کے بعد مزید تعلیم کے لئے آپ قصور میں حافظ غلام مرتضٰی کے پاس چلے گئےقصور اس وقت اسلامی علوم کا مرکز تھا۔ اور یہاں پٹھان حکومت کرتے تھے۔ جامع مسجد کے خطیب مولانا حافظ غلام مرتضی ایک مشہور معلم تھے یہاں سے تعلیم حاصل کرنے کے بعد آپ ایک کامل مرشد کی تلاش میں لگ گئے۔ جس کی نشاندہی آپ کی پانچویں پشت سے آپ کے جد امجد حضرت سید عبد الحکیم ؒ نےخواب میں کی اور آپ کو مولوی شاہ محمد عنایت قادری ملے۔ جس کے لئے پہلے آپ نے ساندھ کا سفر کیا۔ وہاں آپ کو بشارت ہوئی اور واپس آکر آپ نے اپنے والد سے اجازت لے کر لاہور بھاٹی  دروازے آ گئے  جہاں مولوی عنایت  صاحب اونچی مسجد کےپیش امام تھے۔ انہوں نے بلھے شاہ کو چند امتحانات  سے گزار  کر بیعت کی اجازت دے دی۔ انہیں اپنے مرشد سے عشق تھااُ سی عشق نے انہیں عشق حقیقی تک پہنچایا  جس کے بعد کسی مجازی عشق کی ضرورت نہیں رہی اور اِ س زندگی کے  تجربہ کو انہوں نے اپنی شاعری کے رنگ ہیں بھی بیان کیا۔ وحدت دے دریا سیہندے میری وحدت کتول دھائی مرشد کامل پار لنگھایاں با بجھ تلے سرنائیایک دفعہ عنائت قادری صاحب آپ سے کسی بات پر سخت ناراض ہو گئےاور آپ سے ولایت سلب کر لی۔ آپ یہاں اُس وقت قصور میں تھے۔ آپ  کو جب علم ہوا آپ فوراً واپس لاہور آ گئے۔  یہاں آپ نے اپنے مرشد کو منانے کے لئے معنیہ کا لباس پہن کر کافی گائی جسے سن کر سننے والے حیران رہ گئے پھر آپ نے یہ کافی گائی۔ تیرے عشق نچایا کر تھیا تھیا کافی سننے کے بعد شاہ صاحب نے فرمایا تو بلھا ہےتو آپ نے فرمایا بلھا نہیں حضور بھولا ہوں تو آپ کے مرشد نے معاف فرما دیا اور گلے لگا لیا۔ آپ کی موت 1757ء میں ہوئی اور آپ قصور میں ہی دفنایا گیا۔ ان کی جسمانی موت کے بعد ملاؤں نے ان کا جنازہ پڑھنے سے انکار کر دیا اور کہا کہ آپ امر ہیں۔ آپ کے عقیدت پسند آج بھی آپ کے مزار پر جاتے ہیں اور آپ کی شاعری گا کر آپ کی یادوں  کو تازہ کرتے ہیں 
</UPPC_document>