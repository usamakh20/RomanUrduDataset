<?xml version="1.0" encoding="UTF-8" standalone="no"?>
<UPPC_document classification="P" title="Tipu_Sultan" filename="130_task_e_p.xml">
 آخری مسلمان حکمران جنہوں نے ہندوستان میں انگریزوں کے خلاف جدوجہد کی وہ فتح علی ٹیپو تھے جنہیں دنیا ٹیپو سلطان کے نام سے جانتی ہے۔ 50سال تک جنوبی ہند میں انگریزوں کو روکے رکھنے اور انگریزی افواج کو شکست دینے میں آپ کا اور آپ کے والد سلطان حیدر علی کا ہی کردارتھا۔ برصغیر کے لوگوں کو غیر ملکی تسلط سے آزاد کروانے اور برطانوی سامراج کے خلاف مزاحمت فراہم کرنے کے لیے آپ نے سنجیدہ اور عملی اقدامات کیے۔ ٹیپو سلطان نے صنعت و تجارت کو پھیلایا انتظامیہ کو نئے سرے سے مرتب کیااور بہت ہی دور رس اثرات کی حامل فوجی اصلاحات پر عمل پیرا ہوئے۔ آپ کو اِس بات کا علم تھا کہ برطانیوں کو نکال دیناہی برصغیر کا پہلا مسئلہ ہے۔ ٹیپو سلطان کی طاقت کو اپنی ہمیشگی کے لیے آفت سمجھتے ہوئے نظامِ حیدر آباد دکن اور مرہٹوں نے انگریزوں سے ملاپ کرلیا۔ ٹیپو سلطان نے مدد کے لیے ترکی ،افغانستان ،ایران اور فرانس کی طرف دیکھا مگراُن کا مقصد پورا نا ہوا۔آخری جنگ میں سرنگا پٹم میسور کی شکست نظر آتے ہوئے بھی ٹیپو سلطان نے انگریزوں کے محاصرے کے خلاف پوری طرح سے مزاحمت کرتے ہوئے قلعہ بند کروا دیا۔ مگر دشمنوں کے لیے غدار ساتھیوں نے قلعے کا دروازہ کھول دیا اور جنگ قلعہ کے میدان میں شروع ہوگئی۔ قلعے کی مزاحمت کمزور بارود کے ذخیرے میں آگ لگ جانے کے بعد ہوئی۔ جِس میں موقع پر ٹیپو سلطان کو فرانسیسی افسران کی طرف سے جان بچا کر بھاگ جانے کا مشورہ دیا گیامگر ٹیپو سلطان نہ مانے اور جنگ میں سر پر گولی لگنے کی وجہ سے 1799میں آپ شہید ہوگئے۔
</UPPC_document>