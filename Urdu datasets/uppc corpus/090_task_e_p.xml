<?xml version="1.0" encoding="UTF-8" standalone="no"?>
<UPPC_document classification="P" title="Tipu_Sultan" filename="090_task_e_p.xml">
انگلستان کے باشندوں کے خلاف 10 نومبر سے 4 مئی 1799ء تک ملک ہند میں جدوجہد کرنے والے آخری حکمران ٹیپو سلطان تھے۔ 50 سال تک ٹیپو سلطان نے اور ان کے والد محترم سلطان حیدر علی نے ہندوستان کے جنوبی حصہ میں گوروں کو روکے رکھا اور آگے نہ بڑھنے دیا اور بہت بار ان کو بھاری شکست سے دوچار کیا۔ برطانوی شہنشاہیت کی مخالفت میں ٹیپو سلطان نے ایک مضبوط مزاحمت فراہم کی اور برصغیر ملک ہند کی عوام کو باہر سے آئی افواج کے قبضہ سے چھڑانے کیلئے بہت عملی و سنجیدہ قدم اٹھائے۔ سلطان نے بہت سوچ بچار کے بعد بہت دوررس اثرات رکھنے والی فوجی اصلاحات عائد کی تجارت و صنعت کو ترقی دی اور انتظامیہ کو نئے سرے سے ترتیب دیا۔ سلطان ٹیپو کو اس بات کا کا علم تھا کہ برطانوی حکومت کا نکلنا ہی پاک و ہند کے لوگوں کا اولین مسئلہ ہے۔ مرہٹو اور نظام حیدر آباد دکن انگریزوں سے متحد ہو گئے کیونکہ وہ ٹیپو سلطان کی طاقت کو اپنی ترقی اور بقاء کے لئے خطرہ سمجھتے تھے۔ ٹیپو سلطان نے افغانستان، فرانس، ترکی اور ایران کی حکومتوں کو امداد کے لئے کہا لیکن ناکامیابی حاصل ہوئی۔ آخری جنگ میسور کے وقت جب سرنکاپٹم کی خار پکی ہو گئی تھی ٹیپو سلطان نے جو انگریز قلعے کو گھیرے ہوئے تھے ان کے خلاف بھرپور مزاحمت کی اور قلعے کا دروازہ بند کروا دیا۔ لیکن دشمنوں کے لئے غدار ساتھیوں نے دروازہ کھول دیا اور میدان میں بھرپور جنگ شروع ہو گئی۔ بارود کا جس جگہ ذخیرہ تھا وہاں پر آگ لگ گئی جس کی وجہ سے مزاحمت کمزور ہو گئی۔ اس موقع پر ٹیپو سلطان کو فرانس کے ایک افسر نے اپنی جان بچانے اور وہاں سے بھاگ جانے کے لئے کہا مگر ٹیپو سلطان نے ان کی بات سے رضا مندی ظاہر نہ کی اور اس جنگ میں سر پر گولی لگنے کی وجہ سے 1799ء کو آپ نے جامِ شہادت نوش فرمائی۔
</UPPC_document>