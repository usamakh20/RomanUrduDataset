<?xml version="1.0" encoding="UTF-8" standalone="no"?>
<UPPC_document classification="P" title="Bill_Gates" filename="102_task_q_p.xml">
بل گیٹس کا مکمل نام ولیم ہنری گیٹس ہے۔ بل گیٹس دنیا کا امیر ترین شخص ہونے کے ساتھ ساتھ مائیکرو سافٹ کمپنی کا بانی اور چیئر مین بھی ہے۔ بل گیٹس کی جائے پیدائش نیسٹل ہے جو کہ امریکہ واشنگٹن کا قریبی علاقہ ہے۔ اُس کو کم عمری سے ہی کمپیوٹر کو جاننے اور سیکھنے کا شوق تھا۔ اُس دور میں کمپیوٹر ٹیکنالوجی اتنی جدید نہ تھی۔ تیرہ برس کی عمر میں وہ پرو گرامنگ میں مہارت حاصل کر چکا تھا۔ اتفاق سے اس کےدوست پال ایلن   کو بھی کمپیوٹرز کا دیوانہ وار شوق تھا۔ یہ دونوں دوست ہاروڈ یونیورسٹی میں تعلیم حاصل کر رہے تھے مگر کمپیوٹرو ں کے جنون نے تعلیم کو درمیان میں ہی چھوڑنے پر مجبور کر دیا۔دونوں دوست تعلیم کو خدا حافظ کہ کر ہمہ وقت کمپیوٹرز کی میں کھو گئے۔ ان کا مقصد ایک ایسی خاص  زبان کی تخلیق تھا جس سے کمپیوٹر کو چلانے میں مدد مل سکے۔ ان کی انتھک محنت بلآخر رنگ لائی اور وہ ایک "بیسک لینگو ئج" بنانے میں کامیاب ہو گئے۔ جس نے کمپیوٹر کو مشہور کرنے میں اہم کردار ادا کیا۔ اس موقع پر انہوں نے "مائیکرو سافٹ کارپوریشن "کی بنیاد رکھی۔ اس کارپوریشن کے سائے تلے وہ کمپیوٹر کے مختلف سافٹ ویئر تیار کرنے کاارادہ رکھتے تھے۔ جس کی ساری دنیا میں بہت مانگ تھی کیونکہ پرسنل کمپیوٹرز کے استعمال میں خاطر خواہ اضافہ ہو رہا تھا۔ مارکیٹ میں ہارڈ ویئر کی زیادتی اور سافٹ ویئر کی کمی تھی۔ اس کمی کے پیش ِ نظر دونوں دوستوں نے خوب نام کمایا۔ آخر کار انہوں نے ایسا سافٹ ویئر بنا لیا جس کوساری دنیا میں بہت پذیرائی ملی۔
</UPPC_document>