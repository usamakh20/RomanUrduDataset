<?xml version="1.0" encoding="UTF-8" standalone="no"?>
<UPPC_document classification="P" title="Allama_Iqbal" filename="144_task_s_p.xml">
 نومبر،  1877 ء کو علامہ محمد اقبالؑ کی پیدائش برطانوی حکومت کے دور میں ہندوستان کے شہر سیالکوٹ میں ہوئی۔ جہاں آپ نے شیخ نور محمد صاحب کے ہاں آنکھ کھولی۔ آپ کا پیدائشی نام محمد اقبال ہے۔ شیخ نور محمد صاحب ایک باعمل مسلمان تھے۔ اسی لیے اُن کے سیالکوٹ کے علمائے کرام کے ساتھ دوستانہ تعلقات تھے۔ محمد اقبال کو بسم اللہ کی عمر میں مولانا غلام حسن کے پاس لے جایا گیا۔ یہاں انہوں نے ابتدائی تعلیم حاصل کی۔ مسلمان ہونے کی حیثیت سے قرآن ِ پاک سے آغاز کیا گیا۔ نامور عالم مولانا سید میر حسن کی اِن پر نظر پڑنے سے پہلے سال بھر تک یہ سلسلہ چلتا رہا۔ انہوں نے بچے کو پہلی نظر میں ہی جانچ لیا کہ اُ س کی صورت سے ہی سعادت اور عظمت  کی روشنی چمکتی نظر آتی ہے۔ وہاں سے آپ کے بارے میں پوچھنے کے بعد معلوم ہوا کہ شیخ نو ر محمد صاحب کے نور چشم ہیں تو آپ اُن کی طرف چل پڑے دونوں کی ایک دوسرے سے قریبی واقفیت تھی۔ مولانا نے بھرپور کوشش سے شیخ صاحب کو سمجھایا کہ اپنے بیٹے کو صرف مدرسہ کی تعلیم نہ دلوائیں بلکہ ان کو جدید تعلیم بھی دلوائی جائےجو ان کے لئے ضروری ہے۔ انہوں نے خواہش ظاہر کی کہ محمد اقبال کی تربیت اِن کے ذمہ دار بنا دی جائے۔ شیخ نور محمد صاحب نے کچھ دن تو سوچ بچار کیامگر مولاناصاحب کا اصرار بڑھتا رہا تو انہوں نے محمد اقبال کو اِن کی شاگردی میں دے دیا۔ جہاں انہوں نے اردو، فارسی، اور عربی ادب کی تعلیم حاصل کرنی شروع کردی۔ تین سال تک وہ سکول سے آکر استاد کی خدمت میں حاضر ہو جاتے اچھے زمانے میں استاد کی حیثیت مرشد کی سی تھی اور میر حسن اِن میں سے تھے۔
</UPPC_document>