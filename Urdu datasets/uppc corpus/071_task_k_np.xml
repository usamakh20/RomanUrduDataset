<?xml version="1.0" encoding="UTF-8" standalone="no"?>
<UPPC_document classification="NP" title="Rashid_Minhas" filename="071_task_k_np.xml">
	1951کو لاہور کی دھرتی پہ جنم لینے والے راشد منہاس کے خاندان  کا بنیادی طور پر گرداس پور جموں کشمیر سے تعلق ہے۔ قیام پاکستان کے وقت اِن کے والدین ہجرت کر کے پاکستان آگئے اور سیالکوٹ کے نزدیک قیام پزیر ہوئے۔ راشد منہاس کا بچپن لاہور میں ہی گزارا پھر اِن کی فیملی راوالپنڈی منتقل ہو گئی انہوں نے ابتدائی تعلیم سینٹ میری کیمبرج  سکول راوالپنڈی سے حاصل کی پھراِن کے گھر والے کراچی منتقل ہو گئے۔ راشد منہاس کو پاکستان ایئر فورس میں شمولیت کا بچپن سے ہی شوق تھا انھوں نے بہت سے ایئرکرافٹ کے ماڈلز بھی جمع کر رکھے تھے۔آپ نے سولہ سال کی عمر میں اولیول کیا اور پھر جامعہ کراچی سے ملٹری اینڈ ایوی ایشن ہسٹری کی تعلیم حاصل کی۔ راشد منہاس کا شوق رنگ لایا اور ان کو پاک فضائیہ میں سلیکٹ ہونے کے بعد ٹریننگ کے لئے کوہاٹ اور کچھ عرصہ بعد رسالپور بھیج دیا گیا۔ رسالپور میں راشد منہاس نے پاکستان ایئرفورس اکیڈمی سے فلائٹ کیڈٹ کی تربیت حاصل کی۔ ایئرفورس اکیڈمی کے طالب علم کی حیثیت سے انہوں نے جون 1970ء میں پشاور یونیورسٹی سے بی - ایس - سی فرسٹ ڈویثر ن میں پاس کیا۔راشد منہاس نے بی - ایس - سی کے علاوہ جن علوم متعلقہ کا خصوصی طور پر دلچسپی اور کامیابی سے مطالعہ کیا ان میں سائنس الیکٹرونکس ، موسمیات اور پرواز کے شعبہ جات شامل تھے۔20 اگست 1971ء کو جمعہ کے دِن پی اے ایف بیس مسرور پر راشد منہاس اپنی دوسری  پرواز جو کہ سولو تھی کے لئے روانہ ہوئے۔ ابھی اِن کا طیارہ رَن وے پر ہی تھا کہ اِن کے انسٹرکٹر مطیع الرحمان نے انہیں خطرے کا سگنل دیا انہوں نے حکم کی تعمیل کی اور طیارہ روک دیا۔ طیارہ رکتے ہی انسٹرکٹر طیارہ میں سوار ہو گیا اور دوسرے کنٹرول کے ذریعے سے طیارہ اپنے کنٹرول میں کرلیا۔ اس نے وائر لیس کے ذریعے اپنے دو دوستوں کو اطلاع دی کہ وہ طیارہ انڈیا لے کر جا رہا ہےاور اِسکے بیوی بچوں کو ہندوستانی سفارت خانہ پہنچا دیں۔ مطیع الرحمان کے پاس چند اہم دستاویزات تھے جو وہ انڈیا تک پہنچانا چاہتا تھا۔ راشد منہاس کو ساری صورت حال کی سمجھ آئی تو آپ نے کنٹرول ٹاور کو اپنا طیارہ کے اغواء ہونے کی اطلاع دی مطیع الرحمان ساری صورت حال جانتا تھا اِس نے کلورو فام والا رومال راشد منہاس کے منہ پر رکھ دیا اور طیارے کا رخ انڈیا کی طرف کر دیا۔ طیارہ ٹھٹھہ کی حدود تک پہنچا کہ راشد کو ہوش آگیا۔ طیارہ اِس وقت چالیس فٹ کی بلندی پر پرواز کر رہا تھا۔ اِسی وجہ سے طیارہ اُن طیاروں کو بھی نظر نہیں آیا جو اِ س کی تلاش میں نکلے تھے اور نہ ہی ریڈار کی رینج میں تھا۔ تیسری بار انہوں نے کنٹرول روم کو اغواء کا سگنل دیا اور آخری فیصلہ کر کے پوری طاقت سے وہ آلہ دبا دیا جو طیارے کو نیچے لاتا ہے۔ طیارہ ایک دھماکے کے ساتھ زمین سے ٹکرا  کر تباہ ہو گیا۔ اس کے شعلے  نے مطیغ الرحمان کو بھی خاک میں ملا دیا اور راشد منہاس کو بھی رتبہ  شہادت پر  فائز کر دیا۔ 29 اگست 1971ء کو صدر پاکستان  نے راشد منہاس  کو جراءت اور شجاعت کا سب سے بڑا اعزاز نشانِ حیدر عطا کرنے کا اعلان کیا اور وہ یہ عظیم اعزاز حاصل کرنے والے پاکستان کے چوتھے فرزند ہیں۔
</UPPC_document>