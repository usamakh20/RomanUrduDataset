<?xml version="1.0" encoding="UTF-8" standalone="no"?>
<UPPC_document classification="P" title="Queen_Victoria" filename="118_task_m_p.xml">
سلطنت برطانیہ کی ملکہ کو " ملکہ وکٹوریہ" کے نام سے جانا جاتا ہے۔ 24 مئی1819ء کو کینسنگٹن محل لندن میں صبح 4:15 بروز سوموار ملکہ وکٹوریہ کی ولادت ہوئی۔ زندگی کی18 بہاریں دیکھنے کے بعد آپ کو 20 جون 1837 کو ملکہ برطانیہ بنایا گیا۔ اور تازندگی آپ نے حکومت کی۔ 10 فروری 1840ء کو شہزادہ البرٹ سے منسوب ہوئی۔ پرنس البرٹ 14دسمبر 1861ء کو تپ محرقی کا شکار ہو کردنیائے فانی  سے رخصت ہو گیا۔ پرنس کی وفات کے بعد ملکہ نے 40سال بیوگی کی حالت میں تنہا و اداس گزار دیئے۔ سب سے زیادہ اقتدار میں رہنے والی برطانوی حکمران کا اعزاز 63سال 7 ماہ اور 3دِن کے ساتھ ملکہ کے پاس ہے۔ 81 سال 8 ماہ کی عمر میں شام 06:30 بروز منگل 22 جنوری 1901 کو دنیائے فانی سے کوچ کر گئیں۔ فراگمورونڈسر میں آپ کی تدفین 4 فروری 1901 کو کی گئی۔ ملکہ کے دور میں برطانیہ کی سلطنت اپنی طاقت اور عالمی اثرو رسوخ میں انتہا کو چھو رہا تھا۔ اور اسی دور میں بہت سی تبدیلیاں واقعہ ہوئی۔ مرحومہ کے نو بچے ہوئےتھے۔ انگریز دنیا کے جس کونے میں گئے اپنی ملکہ کو نہ بھولے اسی لئے انہوں نے آسٹریلیا کے ایک صوبے کو وکٹوریہ کے نام سے منسوب کیا۔
</UPPC_document>