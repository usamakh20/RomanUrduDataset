<?xml version="1.0" encoding="UTF-8" standalone="no"?>
<UPPC_document classification="NP" title="Zulfikar_Ali_Bhutto" filename="058_task_r_np.xml">
ذوالفقار علی بھٹو سے ہماری محبت ان کے نظریے کی وجہ سے تھی کہ جس کا مقصد حکومت عوام کی اور عوام کے لئے قائم کرنا اور اُن کے منہ میں زبان دینا تھی۔ جنرل محمد علی خان ملک کے دوسرے صدر تھے جو گیارہ سال اس منصب پر فائز رہے۔ انہوں نے 27 جنوری 1958ء کو صدر کا عہدہ سنبھالا اور 25 مارچ 1969ء کو اقتدار جنرل یحیٰ خان کے سپرد کر دیا۔ صدر جنرل یحیٰ خان نے سقوط ڈھاکہ کے چار روز بعد 20دسمبر 1971ء کو اقتدار چھوڑ دیا۔ اور اس طرح پاکستان پیپلز پارٹی کے چیئرمین اور سابق وزیرِ خارجہ ذوالفقار علی بھٹو ملک کے چو تھے صدر بنے۔ 6ستمبر 1905ء کو رات کے اندھیرے میں بھارت نے پاکستان پر حملہ کیا تو اس وقت بھٹو نے بین الاقوامی محاذ پر پاکستان کی جنگ لڑی ۔ اور چین ، انڈونیشیا ، سعودی عرب ، ایران ،عراق ، مصر، اردن الجزائر ، شام ، سوڈان ، یمن ، مراکش ، لیبیا، اور کویت کی حکومتوں کو پاکستان کی اخلاقی اور مالی امداد پر رضا مند کیا۔ بھٹو نے اقوامِ متحدہ کی سلامتی کونسل میں پاکستان کا مقدمہ اتھاتے ہوئے تاریخٰی تقریر کی ۔جس کہ ایک ایک لفظ سے زندگی حرارت اور جذبوں کی سچائی عیاں تھی۔ بھٹو نے اقوام عالم کو مخاطب کرتے ہوئے کہا کہ ہم ہزار سال تک جنگ لڑیں گے۔ ان کا یہ جملہ پاکستان کی عوام کے دلوں کی دھڑکن اور جذبوں کا امین تھا۔ اقوام متحدہ میں بھٹو کی تقریر نے قوم کے حوصلوں کو بلند کر دیا۔ مگر افسوس کہ جنگ کے میدانوں میں جیتی ہوئی بازی جنرل ایوب خان نے تاشقند میں مزاکرات کی میز پر ہار دی۔ 16جنوری 1966ء کو بھٹو نے وزارت سے استعفیٰ دے دیا۔ اور 30 نومبر1967 کوپاکستان پیپلز پارٹی کی بنیاد رکھ کر ملک میں عوامی جدوجہد کا آغاذ کیا۔ بھٹو نے سقوط ڈھاکہ کے بعد 20 دسمبر 1971ء میں باقی مانندہ پاکستان کی بھاگ دوڑ سنبھال لی۔ بھٹو نے ایٹمی پاکستان کے اولین معمار و بانی اور اسلام کی نشاط ثانیہ کے سب سے بڑے علمبردار تھے۔ بھٹو پاکستان کو دفاعی سیاسی اور اقتصادی لحاظ سے مظبوط دیکھنا چاہتے تھے۔ پاکستان کو ایٹمی طاقت بننے کی سعی کرنا بھٹو کا سب سے بڑا جرم تھا جو امریکہ کی نظر میں نا قابلِ معافی تھا۔امریکہ نہیں چاھتا تھاکہ پاکستان ایٹمی ٹیکنالوجی حاصل کرے۔ بھٹو اپنے اسی ناکردہ جرم کی پاداش میں امریکی ایماء پر ایک فوجی آمر کے ہاتھوں 4اپریل 1979ء کو تختہ دار پر لٹکا دئے گئے۔ جولائی 1977ء کو جنرل ضیاء الحق نے جمہوری آئینی حکومت کو برطرف کر کے ملک میں مارشل لاء نافذ کر دیا۔بیگم نصرت بھٹو اپنی تنصیف یادیں اور یادیں میں شہید بھٹو کے عزم ، جراٗت اور ستقامت کا ذکر کرتے ہوئے لکھتی ہیں۔  جب عدالت نے ان کے لیے سزائے موت کا حکم جاری کر دیا تو میں ان کے لئے رحم کی اپیل دائر کرنا چاہتی تھی مگر انہوں نے کہا کہ تم نے ایسا کیا اور ضیاء نے مجھے رہا کر دیا تو میں عوام کے سامنے کیا منہ لے کے جاوٗں گا۔ میں قسم کھاتا ہوں کہ مین اپنے ہاتھوں اپنی جان لے لوں گا۔ لہٰذا رحم کی اپیل نہ کی جائے۔ شہید بھٹو کو 4اپریل کو صبح سویرے منہ اندھیرے پھانسی دی گئی مگرانہوں نے حق اور سچ اور عوامی جمہوریت کے لیے آمروں کے خلاف جو آواز بلند کی تھی وہ آج بھی زندہ ہے۔
</UPPC_document>