<?xml version="1.0" encoding="UTF-8" standalone="no"?>
<UPPC_document classification="NP" title="Aafia_Siddiqui" filename="032_task_l_np.xml">
افغانستان میں قائم امریکی جیل بگرام کی قیدی نمبر 650 جسے امریکی فوجی حکام "جنگجو گرے لیڈی " کے نام سے بلاتے ہیں ۔اس پر عالمی تنظیموں کو گمان ہے کہ ڈاکٹر عافیہ صدیقی ہیں ۔جس پر ایک انسان پر کئے جانے والے ممکنہ ہر ظلم کا پہاڑ توڑا گیا ۔جس کی وجہ سے انہوں نے اپنی یاد داشت کھو دی ۔پاکستان کی پی ایچ ڈی جس کے پاس دنیا کے مختلف اداروں سے 144 ڈگریاں ہیں اور دنیا کی واحد نیورالوجسٹ عافیہ صدیقی ہی ہیں جو کہ اب ایک بےکار عضو بن گئی ہیں ۔ڈاکٹر عافیہ صدیقی کراچی کے ایک معزز تعلیم یافتہ گھرانے میں 2 مارچ 1972 کو پیدا ہوئیں ۔اُن کے والد کا نام محمد اور ماں کا نام عصمت ہے ۔ عافیہ کے والد چونکہ ڈاکٹر تھے چناچہ اِن کی خواہش تھی کہ بیٹی بھی ڈاکٹر بنے ۔لہذا انہوں نے بیٹی کی تعلیم و تربیت پر خاص توجہ دی ۔ کراچی سے گریجویشن کرنے کے بعد 90 کی دہائی میں عافیہ اپنے بڑے بھائی کے ساتھ امریکہ چلی گئ جہاں انہوں نے امریکہ یونیورسٹی  برانڈیز میں داخلہ لیا ۔اور 2001 میں نیورو سائنس میں پی ایچ ڈی مکمل کی۔پڑھائی کے دوران 1995 میں عافیہ کا نکاح کراچی کے ایک ڈاکٹر امجد خان کے ساتھ ٹیلی فون پر ہوا جس کے بعد انہوں نے امریکہ میں سکونت اختیار کر لی۔ جس سے ان کے تین بیٹے ہیں ۔بعد میں اختلافات کی بنا ء پر اُن میں 2003 میں علیحدگی ہو گئی اور ڈاکٹر امجد واپس پاکستان آگئے ۔تعلیمی دورانیہ سے ہی ڈاکٹر عافیہ بہت متحرک تھی وہ افغانستان بوسنیا اور چیچنیا کی مظلوم عو رتوں کی مدد کے لئے چندہ اکٹھا کرتی تھیں۔ جن میں سے ایک تنظیم کی شاخ مشکوک تھی۔مئی 2002 میں عافیہ اور اُن کے خاوند سے پہلی بار ایف بی آئی نے پوچھ گچھ کی کیوں کہ بقول امریکی حکام انہوں نے انٹر نیٹ کے ذریعے کچھ غیر معمولی چیزیں خریدیں تھیں ۔اِس کے بعد 2003 میں عافیہ واپس پاکستان آگئی ۔بچوں کو پاکستان چھوڑ کر عافیہ 10دِن کے لیے امریکہ گئی جہاں ڈاک کی وصولی کے لئے ڈبہ پر لیا ۔جسے بعد میں مشکوک قرار دیا گیا ۔ایف بی آئی کا کہنا ہے کہ عافیہ نے خالد شیخ کے بھتیجے عمار ال بلوچی  سے اپنی طلاق کے چھ ماہ بعد شادی کر لی جو ذیادہ دیر نہیں چلی۔2003 میں ایف بی آئی نے اعلان کیا کہ ڈاکٹر عافیہ صدیقی اور ڈاکٹر امجد خان اُن کو مطلوب ہیں جِس کے بعد ڈاکٹر عافیہ اپنے بچوں سمیت غائب ہوگئیں ۔جبکہ اپریکی سفیر "این پیٹرسن " کا کہنا ہے کہ عافیہ 2008سے پہلے کبھی امریکی تحویل میں نہیں رہی ۔جبکہ شواہد کے مطابق عافیہ 2003 سے ہی امریکہ کی تحویل میں ہیں ۔ 2008 کو ایک عالمی نشریاتی ادارے نے اپنی ایک رپورٹ میں کہا کہ ڈاکٹر عافیہ بگرام ایئر بیس میں قید ہیں ۔جِس سے ساری والمی اور انسانی  حقوق کی تنظیمیں متحرک ہو گئیں اور پاکستان میں بھی بہت احتجاج کیا گیا۔ 6 اگست 2008 کو نیو یارک کی عدالت میں عافیہ کو پیش کیا گیا جہاں اُس پر الزامات لگائے گئے کہ اُس نے 3 اگست 2008 کو امریکی فوجی پر فائرنگ کی ان کے مطابق عافیہ وار کرائم میں ملوث رہیں ۔اور گرفتاری کے دوران اِن کے ساتھ ایک بچہ تھا اور اِن کے پاس کیمیکل ہتھیار بنانے کے دستاویزات اور لیکویڈ کی بوتلیں بھی دستیاب ہوئی تھیں ۔جس کی بنا ء پر ڈاکٹر عافیہ کو 23 ستمبر 2010 کو 86 سال قید با مشقت سنائی گئی ۔ جِس کے خلاف عافیہ کے خاندان کے ساتھ ساتھ پورے پاکستان نے احتجاج کیا۔
</UPPC_document>