<?xml version="1.0" encoding="UTF-8" standalone="no"?>
<UPPC_document classification="NP" title="Allama_Iqbal" filename="039_task_s_np.xml">
 ملت اسلامیہ جسے شاعرِ مشرق حکیم الامت اور ترجمانِ خودی کے القابات سے پہچانتی ہے اور جسے تصورِ پاکستان کے خالق ہونے کے حوالے سے ارض ِ پاکستان اپنا سب سے بڑا محسن گردانتی ہے ۔ انہیں دنیائے سخن ڈاکٹر علامہ محمداقبال ؒ کے نام سے جانتی ہے۔  آپ 9 نومبر 1877ء کو تاریخی شہر سیالکوٹ میں پیدا ہوئے۔ اباؤ اجداد کا وطن کشمیر تھا۔ آپ کے والد شیخ محمد نور دیندار اور صوفی انسان تھے اور والدہ بھی نہایت دیندار خاتون ہونے کی وجہ سے آپ کی تربیت پر گہرا اثر پڑا۔ آپ کی ابتدائی تعلیم مسلمان بچوں کی طرح ایک دینی مدرسہ میں عربی تعلیم حاصل کرنے سے ہوئی۔ پانچ سال کی عمر میں مشن ہائی سکول سیالکوٹ میں داخل ہوئے۔یہاں پرائمری اور میٹرک میں وظائف حاصل کئے اور میٹرک پاس کرنے کے بعد مرے کالج سیالکوٹ سے ایف اے کیا۔ سیالکوٹ میں آپ کو مولوی میر حسن جیسے شفیق لائق  اور قابل ِ ستائش استاد ملےجنہوں نے اس ہیرے کو پہچان کے ترا شنے کا فیصلہ کیا۔ جن کے فیض سے آپ میں عربی ، فارسی اور اسلامیات کا ذوق پیدا ہوا۔ علامہ اقبال اپنے استاد کے احترام او محبت کی وجہ سے ہی مولوی صاحب کو شمس العلماء کا خطام ملا آ پ خود کو اُ ن کی زندہ کتاب کہتے تھے۔ ایف-اے کرنے کے بعد آپ نے لاہور گورنمنٹ کالج سے بی-اے کا امتحان پاس کیا پھر یہیں سے فلسفے میں ایم-اے میں پنجاب بھر میں اول آئے ۔ یہاں آپ کو پروفیسر آرنلڈ جیسے استاد سے استفادہ کرنے کا موقع ملا۔ پھرآپ نے کچھ عرصہ اورینٹل کالج اور گورنمنٹ کالج میں پروفیسر رہے۔ پھر آپ 1905 ء میں یورپ روانہ ہوئے جہاں تین سال قیام کو دوران نگلستان سے بیرسٹری اور جرمنی سے پی ایچ ڈی کی ڈگری حاصل کی۔ اسی دوران آپ شاعری بھی کرتے تھے۔ یورپ میں تعلیم کے دوران آپ نے اسلام کے موضوع پر چھ لیکچر دئے جو بے حد مقبول ہوئے ۔ 1908ء میں وطن واپس آکر لاہور میں مقیم ہوئے کچھ عرصہ وکالت کی یہ وہ دور تھا جن میں آپ کی شاعری میں اسلام کا تاثر ظاہر ہونے لگا تھا، آپ نے مسلم لیگ میں شرکت اختیار کر لی 1930 میں آپ آل انڈیا مسلم لیگ کے صدر منتخب ہوئے ۔ خطبہ الٰہ باد آپ کا وہ خطبہ ہے جس میں آپ نے قیام پاکستان کا نظریہ پیش کیا۔ جو کہ پاکستان کا پہلا مطالبہ تھا۔ آپ نے مسلمانوں کو نیندِ غفلت سے بیدار کرنے کا کام اپنی شاعری سے کر دیا جو کہ نہ تو جنگ جو کر سکےاور نہ بڑے بڑے لیڈر آپ عام قسم کے شاعر نہ تھے۔، آپ کی شاعری میں پیغام ، مقصد اور اسلام تھا۔ آپ جیسے شاعر صدیوں میں پیدا ہوئےہیں ۔ پاکستان کو اقبال کا خواب کہا جاتا ہے۔ مگر آپ اپنا یہ خواب شرمندہ تعبیر ہونے سے پہلے ہی 21  اپریل 1938 کو اس دنیا ئے فانی سے کوچ کر گئے۔ آپ کا مزار بادشاہی مسجد لاہور کے صدر دروازے کے باہر ہے ۔ مگر اقبال آج بھی لوگوں کے دلوں میں زندہ ہیں ۔
</UPPC_document>