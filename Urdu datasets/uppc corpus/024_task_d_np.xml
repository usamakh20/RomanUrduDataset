<?xml version="1.0" encoding="UTF-8" standalone="no"?>
<UPPC_document classification="NP" title="Mirza_Ghalib" filename="024_task_d_np.xml">
1797ء سے 1869ء تک کے دور میں مرزا غالب اردو زبان کے سب سے بڑے اور مشہور شاعر مانے جاتے ہیں۔ان کی شاعری کے بیان حسن کی خوبی میں ہی صرف ان کی عظمت کا راز چھپا نہیں ہے بلکہ ان کی اصل خوبی یہ ہے کہ وہ انسانی نفسیات اور زندگی کے حقائق کو بہت گہرائی میں جاکر تہہ تک سمجھتے تھے اور بہت آسان الفاظ اور طریقے سے عام لوگوں کے سامنے واضع کر دیتے تھے۔جس پر آشوب زمانے میں مرزا غالب کی پیدائش ہوئی اس میں غالب نے بیرونِ ملک سے آئے گوروں کو ملک کے اقتدار پر قبضہ کرتے اور مسلمانوں کی عظیم سلطنت کو تباہ و برباد ہوتے دیکھا۔اسد اللہ بیگ خان مرزا غالب کا اصل نام تھا۔ عبداللہ بیگ ان کے والد محترم کا نام تھا۔ مرزا غالب کی پیدائش سن 1797ء کو ماہ دسمبر میں آگرہ میں ہوئی۔بچپن میں ہی غالب کے والد محترم کی وفات ہو گئی۔والد کی وفات کے بعد چچا مرزا نصراللہ بیگ نے ان کی دیکھ بھال کی جب آپ کی عمر 8 برس ہوئی تو آپ کے چچا بھی انتقال فرما گئے۔گوروں سے نواب احمد بخش خان نے مرزا غالب کے کنبے کے لئے ایک وظیفہ طے کروا دیا۔مرزا غالب اپنے باپ دادا کا وطن چھوڑ کر شادی کے بعد دہلی میں مکمل طور پر قیام پذیر ہو گئے۔شادی کے بعد اخراجات کے بڑھ جانے سے غالب قرض دار ہو گئے۔قلعہ کی نوکری آپ نے اخراجات کے مسئلے سے مجبوراً تنگ ہو کر شروع کی۔بہادر شاہ ظفر نے 1850ء میں آپ کو نجم الدولہ دبیر الملک نظام جنگ کا خطاب دیا۔50 روپے مہینہ وظیفہ کے عوض آپ کو تیموری کنبےکی تاریخ لکھنے کے لئے مقرر کیا گیا۔حکومت کی طرف سے جو رقم پنشن کے طور پر آپ کو ملتی تھی غدر کی جنگ کے بعد وہ بھی ملنا بند ہو گئی۔1857ء کے انقلاب کے بعد مرزا غالب نے حالات کی ناسازگی کو دیکھتے ہوئے نواب یوسف علی خان والی راسپور کو صدر کے لئے ایک خط لکھا جس میں صورت حال کو سمجھتے ہوئے انہوں نے آپ کو 100 روپے کا حساب سے مہینے کا وظیفہ طے کیا جو کہ آپ کو ساری زندگی ملتا رہا۔شراب نوشی کی زیادتی کی وجہ سے آپ کی صحت برباد ہو گئی۔موت سے پہلے بہت بے خوشی کی حالت تھی اور 15 فروری 1869ء کو اسی حالت میں آپ خالق حقیقی سے جا ملے۔
</UPPC_document>