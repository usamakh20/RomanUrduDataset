<?xml version="1.0" encoding="UTF-8" standalone="no"?>
<UPPC_document classification="O" title="Mirza_Ghalib" filename="004_task_d.xml">
مرزا غالب 1797- 1869 اردو زبان کے سب سے بڑے شاعر سمجھے جاتے ہیں۔  ان کی عظمت کا رازصرف ان کی شاعری کے حسن اور بیان کی  خوبی ہی میں نہیں ہے۔  ان کا اصل کمال یہ ہے کہ وہ زندگی کے حقائق اور انسانی نفسیات کو گہرائی میں جا کرسمجھتے تھے اور بڑی سادگی سے عام لوگوں کے لیے بیان کر دیتے تھے۔ غالب جس پر آشوب دور میں پیدا ہوئے اس میں انہوں نے مسلمانوں کی ایک  عظیم سلطنت کو برباد ہوتے ہوئے اور باہر سے آئی ہوئی انگریز قوم کو ملک کے اقتدارپر چھاتے ہوئے دیکھا۔ مرزا غالب کا نام اسد اللہ بیگ خاں تھا۔  باپ کا نام عبد اللہ بیگ تھا۔ آپ دسمبر 1797ء  میں آگرہ میں پیدا ہوئے غالب بچپن ہیمیں  یتیم ہو گئے تھے ان کی پرورش ان کے چچا مرزا نصراللہ بیگ نے کی لیکن آٹھ سال کی عمر میں ان کے چچا بھی  فوت ہو گئے۔  نواب احمد بخش خاں نے مرزا کے خاندان کا انگریزوں سے وظیفہ مقرر کرا دیا۔ شادی کے بعد انہوں نے اپنے آبائی وطن کو خیر باد کہہ  کردہلی میں مستقل سکونت اختیار کرلی۔ شادی کے بعد مرزا کے اخراجات بڑھ گئے اور مقروض ہو گئے۔ آخر مالی پریشانیوں سے مجبور ہو کر غالب نے قلعہ  کی ملازمت اختیار کرلی اور 1850ء میں بہادر شاہ ظفر نے مرزا غالب کو نجم الدولہ دبیرالملک نظام جنگ کا خطاب عطا فرمایا، اور خاندان تیموری کی تاریخ لکھنے پر مامور کر دیا اور 50 روپے ماہور مرزا کا وظیفہ مقرر ہوا ۔غدر کے بعد مرزا کی سر کاری پنشن بھی بند ہو گئی۔  چنانچہ انقلاب 1857ء کے بعد مرزا نے نواب یوسف علی خاں والی رامپور کو امداد کے لیے لکھا انہوں نے سو روپے ماہوار وظیفہ مقرر کر دیا جو مرزا کو تادم  حیات ملتا رہا۔ کثرت شراب نوشی کی بدولت ان کی صحت بالکل تباہ ہو گئی مرنے سے پہلے بے ہوشی طاری رہی اور اسی حالت میں  15  فروری  1869ء کو انتقال فرمایا۔
</UPPC_document>