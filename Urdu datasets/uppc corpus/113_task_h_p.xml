<?xml version="1.0" encoding="UTF-8" standalone="no"?>
<UPPC_document classification="P" title="Nusrat_Fateh_Ali_Khan" filename="113_task_h_p.xml">
 پاکستان کے ایک عظیم قوال ، موسیقار اور گلوکار نصرت فتح علی خان فیصل آباد میں پیدا ہوئے۔ اپنے زمانے کے مشہور قوال فتح علی خان آپ کے والد اور مبارک علی خان آپ کے تایا تھے۔ آپ کا تعلق مشرقی پنجاب کے شہر جالندھر سے ہے۔ جسے بعد میں چھوڑ کر آپ کے خاندان نے قیام ِ پاکستان کے وقت فیصل آباد میں رہائش اختیار کرلی۔ نصرت فتح علی خان کی ساری زندگی قوالی کے فن میں تاک ہونے اور اسے دنیا کے ہر کونے میں مقبول عام کرنے میں بسر ہو گئی۔ استاد صاحب نے صوفیائے کرام کے کلام کو مشرق و مغرب تک پھیلایا اور اُسی کلام کے فیض سے ہی آپ کو دنیا میں جانا  جانے لگا۔آپ نے اپنی ابتدائی قوالیاں اپنے خاندانی روائتی انداز میں گائیں اور یہ ہی استاد نصرت فتح علی خان کی پاکستان کے ساتھ پہلی واقفیت تھی۔ انہیں دنوں کے یاد گار کے طور پر "علی مولا علی " آپ کی ایک قوالی ہے۔ بعد ازاں استاد صاحب  نے اپنے ہی زمانےکے شعراء کا کلام اپنے مخصوص لوک شاعری کی وضع میں گا کر ملک میں کامیابی کے جھنڈے گاڑ دیے۔ وہ لوگ بھی آپ کی طرف متوجہ ہو گئے جو کہ قوالی سے لگاؤ بھی نہ رکھتے تھے۔ اور اسی طرح نصرت فتح علی خان کا دائروسیع ترہوتا گیا۔
</UPPC_document>