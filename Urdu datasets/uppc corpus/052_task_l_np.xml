<?xml version="1.0" encoding="UTF-8" standalone="no"?>
<UPPC_document classification="NP" title="Aafia_Siddiqui" filename="052_task_l_np.xml">
 2مارچ 1972 میں پیدا ہونے والی عافیہ صدیقی کراچی کے ایک بہت معزز گھرانے سے تعلق رکھتی ہیں۔ اِن کے والد کا نام محمد اور والدہ کا نام عصمت ہے۔ والد خود ڈاکٹر تھے تو انہی کی خواہش تھی کہ اُن کی بیٹی بھی ڈاکٹری کی تعلیم حاصل کرے اِس لیے وہ اِن کی تعلیم پر بہت توجہ دیتےتھے۔ ابتدائی تعلیم کے بعد عافیہ نے 1990 میں امریکہ میں سکونت اختیار کرلی۔ عافیہ شروع سے ہی مذہبی رجحان رکھتی تھی امریکہ میں بھی انہوں نے بہت امدادی تنظیموں کو جوائن کیا تھا۔ امریکہ یونیورسٹی برانڈیز میں داخل ہوئی اور نیروسائنس میں پی ۔ایچ ۔ڈی مکمل کی۔ 1995 میں ان کا نکاح کراچی کے  باسی ڈاکٹر امجد خان سے ہو گیا۔ ڈاکٹریٹ کرنے کے بعد عافیہ کو امریکہ ہی میں جاب مل گئی ان کے شوہر جن سے اِن کا فون پر نکاح ہوا تھا وہ بھی امریکہ آگئے ان میں سے ان کے تین بچے تھے۔ امریکہ میں قیام کے دوران آپ نے ڈاک کے لیے ایک ڈاک ڈبہ بھی بک کروا رکھا تھا۔ 2003 میں عافیہ اپنے تین بچوں کے ساتھ کراچی اپنے آبائی گھر پہنچیں چند دنوں کے بعد انہوں نے اپنی والدہ اور ہمشیرہ کو بتایا کہ وہ ضروری کام سے اسلام آباد جا رہی ہیں مقررہ دن انہوں نے ٹیکسی منگوائی تینوں بچوں کے ساتھ ٹیکسی میں روانہ ہوئی کہ وہ راستے میں سے ہی غائب ہو گیئں۔ منظر عام سے غائب ہونے کے بعد مختلف قسم کی قیاس آرائیاں لگائی گئیں۔ عافیہ صدیقی 2003 سے 2008 تک افغانستان میں واقع بگرام جیل میں قیدی نمبر 650 کے نام سے زیر ِحراست رہی اور وہاں انہیں ہر طرح کے ظلم و ستم کا نشانہ بنایا گیا۔ عافیہ صدیقی پر لگائے گئے بیشتر الزامات مفروضوں پر مبنی ہیں جبکہ آخر ی الزام امریکی فوجیوں پر فائرنگ کا ہے کہ جس میں کوئی امریکی فوجی زخمی بھی نہیں ہوا اور نہ ہی کوئی ایسی شہادت عدالت میں پیش کی گئی۔ اِس سے یہ بات ثابت ہوتی ہے کہ عافیہ کو سزا ہونا انصاف نہیں بلکہ جیوری نے یہ فیصلہ صرف اور صرف تعصب کی بنیاد پر دیا ہے۔
</UPPC_document>