<?xml version="1.0" encoding="UTF-8" standalone="no"?>
<UPPC_document classification="NP" title="Liaquat_Ali_Khan" filename="023_task_c_np.xml">
پاکستان کے پہلے وزیر اعظم نواب لیاقت علی خان مشرقی پنجاب کے زمیندار گھرانے سے تعلق رکھتے تھے۔ آپ 2 اکتوبر 1896ء کو پیدا ہوئے آپ نے کرنال کے ایک متمول گھرانے میں آنکھ کھولی آپ خان رکن الدولہ شمشیر جنگ نواب رستم خان مرحوم کے دوسرے بیٹے تھے۔ لیاقت کی خان نے اپنا بچپن یوپی میں گزارا ابتدائی گھر میں پائی۔ 1918ء میں آپ نے ایم اے او کالج علی گڑھ سے بی اے کیا آپ کے بزرگوں کا خیال تھا کہ آپ انڈین سول سروس میں شامل ہو جائیں۔ مگر لیاقت علی خان کو یہ بات پسند نہ آئی اور اپنے بزرگوں کو قائل کرنے کے بعد اعلیٰ تعلیم کے لیے انگلستان چلے گئے۔ 1923ء میں انگلستان سے قانون کی ڈگری حاصل کی۔ 1926ء میں آپ نے یوپی اسمبلی کے انتخاب میں حصہ لیا اور اسمبلی کے رکن منتخب ہوئے۔لیاقت علی بھی مسلمانوں کے حقوق کی جنگ میں حصہ لینے کے لئے مسلم لیگ میں شامل ہو گئے۔ جلد ہی اپنی صلاحیتوں سے مسلم لیگ میں ایک مقام بنا لیا۔ 1937ء میں آل انڈیا مسلم لیگ کے سیکرٹری جنرل منتخب ہوئے۔ مسلم لیگ کے سیکرٹری جنرل کی حیثیت سے بھی آپ نے بھرپور محنت سے قائداعظم کے اعتماد کو مزید پختہ کیا۔ آپ قائداعظم محمد علی جناح کے بہت قریبی دوست بن گئے۔ قائداعظم نے اپنی صلاحیتوں کا اعتراف اس طرح کیا ’’لیاقت علی میرا دایاں بازو ہیں‘‘ لیکن آپ عام انسانوں کی طرح کام کرتے تھے۔ 1940ء میں لیاقت علی خان مرکزی اسمبلی کے رکن منتخب ہوئے اور بہت جلد مسلم لیگ اسمبلی پارٹی کے لیڈر منتخب ہو گئے۔ قیام پاکستان تک آپ اسمبلی کے ممبر رہے۔ 11 ستمبر 1948ء کو قائداعظم کی وفات کے بعد آپ قوم کی بہتری اور رہنمائی اور نئے ملک کی تعمیر میں ہر وقت مصروف رہے۔ 16 اکتوبر 1951ء کو راولپنڈی میں ایک جلسہ عام سے آپ نے خطاب کرنا تھا آپ نے تقریر کا آغاز ہی کیا تھا کہ ایک شقی القلب کی گولیوں سے آپ شہید ہو گئے۔ آپ کی میت کو کراچی لا کر قائداعظم کے مزار کے پہلو میں دفن کیا گیا۔ شہادت کے بعد شہید ملت کے نام سے پکارے جانے لگے۔
</UPPC_document>