<?xml version="1.0" encoding="UTF-8" standalone="no"?>
<UPPC_document classification="O" title="Rashid_Minhas" filename="011_task_k.xml">
اعزازِ نشان حیدر حاصل کرنے والے پائلٹ آفیسر کراچی میں پیدا ہوئے۔ منہاس راجپوت گوت گھرانے کے چشم چراغ تھے۔ 1968ء میں سینٹ پیٹرک سکول کراچی سے سینئر کیمبرج کیا۔ خاندان کے متعدد افراد پاکستان کی بری بحری اور فضائی افواج میں اعلیٰ عہدوں پر فائز تھے۔ فروری 1971ء میں پشاور یونیورسٹی سے انگریزی، ائیر فورس لا ملٹری ہسٹری الیکڑونکس موسمیات جہازرانی ہوائی حرکیات وغیرہ میں بی۔ ایس۔ سی کیا۔ اور اگست 1971ء میں پائلٹ آفیسر بنے۔20 اگست 1971ء کو راشد کی تیسری تنہا پرواز تھی۔ وہ ٹرینر جیٹ طیارے میں سوار ہوئے ہی تھے کہ ان کا انسٹرکٹر سیفٹی فلائٹ آفیسر مطیع الرحمان خطرے کا سگنل دے کر کاک پٹ میں داخل ہوگیا اور طیارے کا رخ بھارت کی سرحد کی طرف موڑ دیا۔ اگلے پانچ منٹ راشد اور انسٹرکٹر کے درمیان کشمکش میں گزرے اور اسی کش مکش کے دوران طیارہ زمین پر گر کر تباہ ہوگیا۔ راشد نے شہادت کا درجہ پایا اور انھیں اس عظیم کارنامے کے صلے میں سب سے بڑا فوجی اعزاز نشانِ حیدر دیا گیا۔
</UPPC_document>