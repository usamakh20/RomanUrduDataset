<?xml version="1.0" encoding="UTF-8" standalone="no"?>
<UPPC_document classification="P" title="Rashid_Minhas" filename="116_task_k_p.xml">
 کراچی میں پیدا ہونے والے پائلٹ آفیسر راشد منہاس  کو نشانِ حیدر سے نوازا گیا۔ آپ نے منہاس راجپوت گوت گھرانے میں آنکھ کھولی۔ آپ نے کراچی کے ہی سینٹ پیٹرک سکول سے سینئر کیمبرج کیا۔ آپ کے گھرانے کے کئی لوگ پاکستان کی بحری ، بری  اور فضائی افواج میں کئی اعلیٰ عہدوں پر اپنی خدمات انجام دے رہے تھے۔ راشد منہاس نے انگریزی، ایئر فورس لاء، ملٹری ہسٹری ، الیکٹرونکس ، موسمیات  جہاز رانی ، ہوائی حرکات وغیرہ میں بی۔ایس۔سی،کی تعلیم فروری 1971ء میں پشاور یونیورسٹی سے لی۔ اور اسی سال پائلٹ آفیسر بن گئے۔ تیسری تنہا پرواز آپ نےبیس اگست 1971ء کو کی۔ راشد منہاس ابھی ٹرینر جیٹ میں بیٹھے ہی تھےانہیں اپنے انسٹرکٹر سے خطرہ محسوس ہوا۔ سیفٹی فلائٹ آفیسر مطیع الرحمان  خطرے کا سگنل دے کر کاک پٹ میں آگیا۔ اور جیٹ کو بھارت کی سرحد کی طرف لے گیا۔ 5منٹ تک راشد منہاس اور انسٹرکٹر کے درمیان کھینچا تانی ہوتی رہی اور اسی دوران طیارہ زمین سے ٹکرا کر تباہ ہو گیا۔ راشد منہاس شہادت کے رتبہ پر فائز ہوئےاور اسی عظیم قربانی کے انعام میں انہیں نشانِ حیدر سے نوازا گیا۔ جو کہ پاکستان فوج کا سب سے بڑا اعزاز ہے۔
</UPPC_document>