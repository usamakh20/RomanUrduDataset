<?xml version="1.0" encoding="UTF-8" standalone="no"?>
<UPPC_document classification="P" title="Chaudhry_Rehmat_Ali" filename="106_task_a_p.xml">
ایک معمولی زمیندار جناب حاجی شاہ جو کے مشرقی پنجاب کے ضلع ہوشیار پور کے گاؤں موہراں میں رہتے تھے اِن کے بیٹے رحمت علی 16نومبر1897کو پیدا ہوئے۔ ایک عالم دین کے مکتب سے آپ نے ابتدائی تعلیم حاصل کی۔ جالندھر کے سکول اینگلو سنسکرت سے میٹرک کی تعلیم حاصل کی۔ مزید تعلیم کے حصول کے لئے1914ء میں لاہورآئے اوراسلامیہ کالج میں داخلہ لیا۔ مولانا شبلی سے متاثر ہو نے کی وجہ سے اسلامیہ کالج میں 1915ء میں بزم ِ شبلی  کی بنیاد رکھی اور اِسی پلیٹ فارم سے ہندوستان کی تقسیم کا نظریہ پیش کیا۔ اپنے کیریئر کی ابتداءآپ نے جناب محمد دین فوق کے اخبار کشمیر گزٹ سے بی اے کرنے کے بعد 1918ء میں بحثیت اسسٹنٹ ایڈیٹر کی۔ ایچی سن کالج میں 1928 ء میں استاد متعین ہوئے۔ انگلستان تشریف لے جانے کے بعد قانون اور سیاست میں اعلی ڈگریاں آپ نے ڈبلن اور کیمبرج یونیورسٹیوں سے حاصل کیں۔ پاکستان نیشنل لبریشن موومنٹ کے نام سے 1933ء میں ایک تنظیم بنائی جو  پاک  و ہندکے طلباء پر مشتمل تھی۔ ذہن میں رکھئے گا۔ دوسری گول میز کانفرنس جو کہ اِسی سال ہوئی تھی میں رحمت علی نے اپنا کتابچا  "اب یا کبھی نہیں " چھپوایا۔جس میں لفظ پاکستان پہلی بار آیا۔ کیمبرج سے ایک ہفت روز اخبار 1935ء میں نکالا گیا جس کا نام پاکستان تھا۔ لاہور میں منعقد ہونے والے آل انڈیا  مسلم لیگ کے چونتیسویں اجلاس میں رحمت علی آنا چاہتے تھے لیکن کچھ دِن پہلے خاکساروں کی فائرنگ کی وجہ سے جناب سکندر حیات نے آپ کو آنے سے منع کردیا جو اِس وقت کے وزیرِ اعلی پنجاب تھے۔ نمونیہ کی بیماری میں آپ 29 جنوری 1951 ءمیں مبتلا ء ہوئے،انگلستان کے نرسنگ ہوم میں بیماری کی شدت میں ہی داخل ہوئےاور تندرست نہ ہو سکے۔ فروری 3، 1951 کو آپ نے وفات پائی۔ کیمبرج شہرمیں آپ کا جسدِ خاکی دفن ہے۔
</UPPC_document>