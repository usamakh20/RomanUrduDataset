<?xml version="1.0" encoding="UTF-8" standalone="no"?>
<UPPC_document classification="P" title="Allama_Iqbal" filename="104_task_s_p.xml">
علامہ محمد اقبال شاعرِمشرق کی پیدائش ہندوستان کے شہر سیالکوٹ میں 9نومبر 1877کو شیخ نور محمد کے گھر پر ہوئی۔ آپ کے ماں باپ نے آپ کا نام محمد اقبال رکھا۔ آپ کے والد شیخ نور محمد ایک دین دار آدمی تھے۔ اور ان کے سیالکوٹ کے بیشتر مقامی علماء کے ساتھ دوستانہ تعلقات تھے۔ جب علامہ اقبال پڑھنے لکھنے کی عمر کے ہوئے تو آپ کے والد نور محمد آپ کو مولانا غلام حسن کے پاس لے گئے جہاں آپ کی تعلیم کا آغاذ ہوا۔ حسبِ دستورآپ  کو پہلے قرآنِ پاک کی تعلیمات دی گئیں اور یہ سلسلہ ایک سال تک چلتا رہا۔ نامور عالم ِدین مولانا سیدمیر حسن ادھر آنکلے اور دیکھا کہ صورت سے عظمت اور سعادت کی پہلی جوت چمکتی نظر آرہی تھی۔ مولانا سید حسن نے دریافت فرمایا کہ اقبال کن کا صاحبزادہ ہے۔ جب آپ کہ معلوم ہوا تو آپ شیخ نور محمد کی طرف آگئے۔ شیخ نور محمد اور مولانا سید میر حسن آپس میں کافی قریبی دوست تھے۔ مولانا نے آپ کے والد شیخ نور محمد کو کافی زور دے کر سمجھایا کہ اپنے بیٹےکو مدر سے تک محدود نہ رکھو بلکہ اُس کے لئے جدید تعلیم بھی بہت ضروری ہے۔ مولانا سید میر حسن نے خواہش ظاہر کی کہ اقبال کی تعلیم و تربیت کا ذمہ مجھے دے دیں۔ آپ کے والد شیخ نور محمد  کچھ دنوں تک تو سوچ وبچار میں رہے مگر سید نور حسن کے پر زور اصرار پر آپ نے اقبال کومیر حسن کے سپرد کر دیا۔ میر حسن کے پاس آپ نے اردو ،فارسی اور عربی ادب کا مطالعہ شروع کیا یہاں تک کہ تین سال تک  گزر گئے۔ جب آپ سکول سے واپس آتے تو سیدھا استاد کی خدمت میں حاضر ہو جاتے۔ میر حسن کو اس زمانے میں اعلی پایہ کا استاد مانا جاتا تھا۔
</UPPC_document>