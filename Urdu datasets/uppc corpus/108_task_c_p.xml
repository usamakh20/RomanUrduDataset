<?xml version="1.0" encoding="UTF-8" standalone="no"?>
<UPPC_document classification="P" title="Liaquat_Ali_Khan" filename="108_task_c_p.xml">
 قیام ِ پاکستان کے بعد پہلے وزیرِ اعظم لیاقت علی خان بنے۔ آپ کی پیدائش کرنال ہندوستان کی ہے۔ قانون کی تعلیم آکسفورڈ یونیورسٹی سے حاصل کرنے کے بعد 1922ءمیں انگلینڈ بارمیں شامل ہوگئے۔ 1923ء میں آپ کی واپسی ہوئی اور آپ مسلم لیگ کےممبربن گئے۔ مسلم لیگ کو سیکرٹری جنرل کے عہدے پرآپ 1936ء میں فائز ہوئے۔ آپ قائدِ اعظم کے مدد گاراورحامی تھے۔ آپ ایک نواب زادے تھے اور نواب رستم علی خان کے دوسرے چشم و چراغ تھے۔ آپ کی تاریخ پیدائش 2 اکتو بر 1896ء ہے۔ آپ کی والدہ محمودہ بیگم نےآپ کی قرآن و احادیث کی تعلیم کا انتظام گھر پر ہی کروایا۔ گریجوایشن کی ڈگری آپ نے ایم۔اے۔او۔ کالج علی گڑھ سے1918ء میں لی اور اسی سال آپ جہانگیر بیگم سے رشتہ ازدواج میں بندھ گئے۔ شادی کے بعد ہی آپ نے قانون کی ڈگری کے لئےبرطانیہ کی طرف رختِ سفر باندھا۔ آپ اپنے خاندان کے ساتھ 1923ء کو اپنے وطن واپس آئے اور اپنے ملک کو دوسروں کے شکنجے سے آزاد کروانے کے لئےسیاست میں شامل ہونے کا فیصلہ لیا۔ جس فیصلے کی بدولت آپ نے مسلم لیگ اختیار کی۔ مسلم لیگ کا دربار منظم کرنے کے لیے قائداعظم کی زیر قیادت1924ء میں مسلم لیگ کا اجلاس لاہور میں ہوا جس میں لیاقت علی خان صاحب نے بھی شرکت کی۔ اتر پردیش سے رکن قانون سازاسمبلی کے طور پر آپ 1926ءکو منتخب کیا گیا۔ اُس کے بعد آپ یو پی اسمبلی کے رکن رہے۔ اور 1940ء میں آپ کو مرکزی قانون ساز اسمبلی کے رکن کے طور پر مانا گیا۔
</UPPC_document>