<?xml version="1.0" encoding="UTF-8" standalone="no"?>
<UPPC_document classification="P" title="Allama_Iqbal" filename="124_task_s_p.xml">
برطانوی ہندوستان میں رہنے والے شیخ محمد نور کے گھر علامہ اقبال 9 نومبر 1877 بمطابق 3ذیقعد 1294ءکو سیالکوٹ میں پیدا ہوئے۔ والدین نے محمد اقبال نام رکھا۔ اقبال کے والد محترم دیندار انسان تھے۔ اپنے شہر کے کئی علماءکے ساتھ نور محمد کے دوستانہ تعلقات تھے۔ اقبال کی تعلیم کا آغاز مولاناغلام حسن کے ہاں سے بسم اللہ کی عمر سے ہوا۔ رواج کے مطابق قرآن مجید سے آغازہوا۔ سارا سالقرآن کی تعلیم لی کہ اِسی دوران ایک مشہور عالم مولانا سید میر حسن سیالکوٹ آئے۔ بچے کو بیٹھے دیکھا تو چہرے سے سعادت اور عظمت  کی روشنی چمکتی دکھائی دی۔ بچے کے سر پرستوں کا پوچھا پتہ چلنے پر علامہ اقبال کے والد کی طرف چل پڑے جن کے آپ قریبی واقف تھے۔ مولانا نے سمجھاتے ہوئےکہاکہ اقبال کو مدرسے کی تعلیم تک محدود نہ رکھو جدید تعلیم سے آراستگی بہت ضروری ہے۔ اپنی تعلیم و اخلاق میں اقبال کو رکھنے کی مولانا نے خواہش ظاہر کی۔ نور محمد کچھ دن سوچ بچار کرتے رہے۔ مولانا کی کافی ضد کےبعد آپ نے اقبال کو اِ ن کی نگرانی میں دے دیا۔ فارسی ، اردو اور عربی آپ نے وہاں پڑھنا شروع کیا۔ تین سال بیت گئے۔ اسکول سے واپسی کے بعد استاد کی خدمت میں پہنچ جاتے۔ استاد اُس زمانے میں مرشد ہوا کرتا تھا۔
</UPPC_document>