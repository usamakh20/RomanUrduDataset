<?xml version="1.0" encoding="UTF-8" standalone="no"?>
<UPPC_document classification="P" title="Zulfikar_Ali_Bhutto" filename="103_task_r_p.xml">
پاکستان کے پہلے منتخب جمہوری وزیرِ اعظم کی سندھ کے علاقے لاڑکانہ میں پیدائش  ہوئی۔ آپ کے والد سر شاہ نواز بھٹو تھے جو کہ بمبئی حکومت کے مشیر اعلی اور جونا گڑھ کی مسلم ریاست میں دیوان تھے۔ ذوالفقارعلی  بھٹو نے گریجو ایشن برکلے یونیورسٹی کیلیفورنیا سے 1950میں سیاسیات  میں کی۔ ماسٹرز کی ڈگری 1952میں آکسفورڈ یونیورسٹی سے اصول قانون میں کی اور ساتھ ہی مڈل ٹیمپل لندن سےبیرسٹری کا امتحان پاس کیا۔ آپ  ایشیاء کے پہلے باشندے تھے جنہیں انگلینڈ کی ایک "سائوتھمپئین یونیورسٹی  " میں بین الاقوامی قانون کا معلم مقرر کیا گیا۔ آپ نے مسلم لاء کالج کراچی میں بھی شعبہ دستوری قانون میں کچھ عرصہ معلمی کے فرائض سر انجام دیے۔ وکالت کا آغازآپ نے سندھ ہائیکورٹ سے 1953میں کیا۔ پاکستان پیپلز پارٹی کی بنیاد آپ نے دسمبر 1967میں رکھی۔ عام انتخابا ت جو کہ 1970کو ہوئے اُس میں پیپلز پارٹی نے مغربی پاکستان میں نمایاں برتری حاصل کی۔ جنرل یحیی خان نے دسمبر 1971میں پاکستان کی جمہوری حکومت کی بھاگ دوڑ ذولفقار علی بھٹو کو سونپ دی۔ ذولفقار علی بھٹو دسمبر 1971 سے 13اگست 1973تک صدرِ پاکستان کے عہدے پر فائز رہے۔ 14 اگست 1973کو نئے آئین کے تحت وزیر ِاعظم پاکستان کا حلف اٹھایا۔ عام انتخابات 1977ء میں دھاندلیوں کی وجہ سے ملک میں خانہ جنگی کی کیفیت پیدا ہو گئی۔ 5جولائی 1977کو آرمی چیف ضیاء الحق نےملک میںمارشل لاء نافذ کر دیا۔ ستمبر 1977ء میں مسٹر بھٹوکو  نواب محمد احمد خاں کے قتل کے الزام میں گرفتار کر لیا گیا۔ 18مارچ 1978ء کو ہا ئی کے فیصلے کے تحت انکو سزائے موت کا حکم سنایا گیا۔ 6فروری 1979ء کو اعلی عدلیہ سپریم کورٹ آف پاکستان نے ہائی کورٹ کے فیصلے کی توثیق کر دی۔ 4اپریل کو انہیں راولپنڈی جیل میں پھانسی دےدی گئی۔
</UPPC_document>