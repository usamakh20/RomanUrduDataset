<?xml version="1.0" encoding="UTF-8" standalone="no"?>
<UPPC_document classification="O" title="Fatima_Jinnah" filename="010_task_j.xml">
ہمارے ماہرین تاریخ وسیاست نے مادر ملت کو قائداعظم کے گھر کی دیکھ بھال کرنے والی بہن کے حوالے سے بہت بلند مقام دیا ہے لیکن انہوں نے قیام پاکستان اور خصوصاً 1965ء  کے بعد کے سیاسی نقشے پر جو حیرت انگیز اثرات چھوڑے ہیں ان کی طرف زیادہ توجہ نہیں دی۔ مادر ملت نے دانتوں کے علاج معالجے میں تخصیص حاصل کی اور کئی سال تک  پریکٹس کی اور اس دوران غریبوں کا مفت علاج کیا۔ مادر ملت نے اپنی زندگی کا بیشتر حصہ بے شمار سماجی اور رفاہی اداروں کی سر پرستی میں صرف کیا اور ان کی ترقی اور تعمیر میں دامے 'ورمے 'سخنے مدد کی اس حوالے سے کشمیری مہاجرین کے لئے ان کی خدمات ناقابل فراموش ہیں۔ مادر ملت کی زندگی سے ایک اہم سبق یہ بھی ملتا ہے کہ خواتین کو پرو فیشنل تعلیم سے آ راستہ ہونا چاہئے تاکہ وہ مالی طور پر خود کفیل ہوں۔ مادر ملت کا سب سے اہم کارنامہ پاکستان کو جمہوریت کے راستے پر دوبارہ گامزن کرنا ہے انہوں نے 1965ء کے صدارتی انتخاب میں حصہ لے کر تحریک پاکستان کی ہماگیر عوامی شرکت کی یادیں تازہ کردیں اور مشرقی اور مغربی پاکستان کے مابین یک جہتی اور یگانگت کے جذبوں کو بیدارکردیا۔ وہ قائد اعظم کی وفات کے بعد 19سال تک بقید حیات رہیں اور ملک کے سیاسی 'معاشی 'سماجی اور تعلیمی مسائل کے بارے میں تواتر کے ساتھ اپنی آرا دیتی رہیں ۔ 
</UPPC_document>