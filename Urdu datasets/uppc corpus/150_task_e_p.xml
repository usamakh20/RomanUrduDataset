<?xml version="1.0" encoding="UTF-8" standalone="no"?>
<UPPC_document classification="P" title="Tipu_Sultan" filename="150_task_e_p.xml">
 انگریزوں کے خلاف جدوجہد کرنے والے آخری مردِ مجاہد اور حکمران ٹیپو سلطان تھے۔ فتح علی ٹیپو آپ کا پورا نام تھا۔ آپ کے والد سلطان حیدر علی اور آپ نے مل کر انگریزوں کا راستہ 50سال تک روکے رکھا اور کافی بار اُن کو شکست سے بھی ہمکنار کیا۔ برطانوی سامراج کے خلاف آپ نے ایک مظبوط ڈھال فراہم کی۔ اور برصغیر کے باسیوں کو موئثر حکمت عملی کے تحت غیر ملکی تسلط سے بچانے کے لئے آپ نے خاطر خواہ اقدامات کیے۔ سلطان حیدر علی نےفوج میں جدید اصلاحات کیں جو کافی موئثر ثابت ہوئیں۔ صنعت اور تجارت  کو بھی کافی فروغ دیا اور انتظامی امور کو بھی نئے سرے سے ترتیب دیا۔ سلطان حیدر علی کو علم تھا کہ برصغیر کی عوام کا پہلا مسئلہ برطانوی فوجیوں کا اخراج ہے۔ مرہوٹوں اور نظام حیدر آباد دکن نے ٹیپو سلطان کی طاقت سے ڈرتے ہوئے اور اپنے مستقبل کی خاطر انگریزوں سے اتحاد کر لیا۔ ٹیپو سلطان  نے اسلامی ممالک ترکی ، ایران ،افغانستان  اور فرانس سے مدد  لینے کی کوششیں کیں مگر ناکام رہے۔ میسور کی آخری جنگ کے درمیان جب سرنگا پٹم کی ہار یقینی ہو چکی تھی ٹیپو سلطان  نے قلعہ کا محاصرہ کرنے والوں کے خلاف بھر پور یلغار کی اور قلعہ بند ہو گیا۔ کچھ غدار ساتھیوں نے ٹیپو سلطان  سلطان کو دھوکہ دیا اور قلعہ کا دروازہ کھول دیا اور قلعہ میں گھمسان کی جنگ شروع ہوگئی۔ بارود کے ذخیرے پر آگ لگ جانے کی وجہ سے مزاحمت کافی کمزور ہوگئی۔ ایک فرانسیسی آفیسر نے ٹیپو سلطان  کو بھاگ کر اپنی جان بچانے  کا مشورہ دیا مگر آپ نے انکار کیا۔ آپ کی شہادت 1799ء میں دوران جنگ سر پرگولی لگنے سے ہوئی۔
</UPPC_document>