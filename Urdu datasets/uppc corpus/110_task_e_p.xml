<?xml version="1.0" encoding="UTF-8" standalone="no"?>
<UPPC_document classification="P" title="Tipu_Sultan" filename="110_task_e_p.xml">
 انگریزوں کے خلاف ہندوستان میں جدوجہد کرنے والے آخری حکمران کا نام ٹیپو سلطان ہے۔ پورا نام فتح علی ٹیپو ہے۔ آپ کے والد کا نام سلطان علی حیدر تھا۔  آپ دونوں نے مل کر متعدد بار انگلش فوجوں کو شکست سے دوچار کیا۔  اور لگ بھگ 50سال تک جنوبی ہند میں آنے سے روکے رکھا۔ آپ نے بر صغیر کے لوگوں کو انگریزی افواج سے بچانے اوران کی آزادی کے لئے انگریزوں کے سامنے مزاحمت پیش کی اور بہترین اقدامات کئے۔ ٹیپو سلطان نے اپنی سلطنت میں فائدہ مند فوجی قوانین متعارف کرانے کے ساتھ ساتھ صنعت و تجارت کو بھی عام کیااور انتظامیہ کو نئے سرے قائم کیا۔ آپ کا یقین تھا کہ برصغیر کا سب سے اہم مسئلہ انگریز افواج کا انخلاء تھا۔ ٹیپو سلطان کی طاقت کو مرہٹوں نے اور نظام حیدرآباد دکن نے اپنے لئے خطرہ سمجھتے ہوئے انگریزوں سے گٹھ جوڑ کر لیا۔ ترکی ایران افغانستان اور فرانس سے ٹیپو کی طرف سے کی جانے والی مدد کی کوششیں بھی ناکام رہیں۔ میسور کی آخری جنگ میں جب سرنگا پٹم میں جیت کا امکان نہ رہا تو ٹیپو نے قلعہ کا دروازہ بند کروادیا۔ غداری کے بعید انگریزی افواج قلعہ میں داخل ہونے میں کامیاب ہوئیں اور قلعہ میں جنگ جاری ہوگئی۔ ٹیپو کی مزاحمت میں تب طاقت نہ رہی جب بارود کے ذخیرے میں آگ لگ گئی۔ ایک فرانسیسی آفیسر نے ٹیپو کو جان بچا کر بھاگنے کا مشورہ دیا۔ مگر ٹیپو کی غیرت نے یہ گنوارنہ کیا اور 1799ء کی جنگ میں سر پر گولی لگنے سے شہادت پائی۔
</UPPC_document>