<?xml version="1.0" encoding="UTF-8" standalone="no"?>
<UPPC_document classification="P" title="Benazir_Bhutto" filename="134_task_i_p.xml">
بینظیر بھٹو کو پاکستان کی پہلی خاتون وزیرِ اعظم بننے کا اعزاز حاصل ہے۔ 1988میں پہلی بارآپ نے پاکستان کی وزیرِ اعظم کا عہدہ سنبھالا۔ 20ماہ کی حکومت کے بعد اُس وقت کے صدر غلام اسحاق خان نے بے پناہ بدعنوانیوں کی وجہ سے اپنے اختیارات کا استعمال کیا اور اسمبلی کو تحلیل کر کے نیا الیکشن کرویا۔ بینظیر بھٹو پاکستان پیپلز پارٹی سے تعلق رکھتی تھیں۔ آپ ذوالفقار علی بھٹو کی بیٹی تھیں۔ اورآپ کی پیدائش  21جون 1953میں  سندھ کے مشہور سیاسی بھٹو خاندان میں ہوئی۔ بینظیر بھٹو نے اپنی ابتدائی تعلیم کراچی کے جنگ نرسری سکول اور کنوینٹ آف جیسس میری سکول سے حاصل کی۔ 15 سال کی عمر میں او لیولز کا  امتحان  پاس کرنے کے بعد1973میں گریجوایشن پولیٹیکل سائنسز میں کی۔ اُس کے بعد آکسفورڈ یونیور سٹی سے فلسفہ معاشیات  اور سیاسیات میں ایم اے کیا۔ لیاقت باغ راولپنڈی میں جلسہ ِعام سے خطاب کرنے کے بعد آپ اپنی گاڑی میں بیٹھ کر واپس اسلام آباد آرہی تھیں۔ اسی اثناء میں آپ پارٹی کارکنوں سے اظہارِ یکجہتی کے لیے گاڑی کی چھت  سے باہر نکلیں تھیں کہ نا معلوم شخص نے آپ پر فائرنگ کر دی۔ پھر کچھ ہی فاصلے پر ایک زوردار دھماکہ ہوا اور آپ کی گاڑی کو بھی شدید نقصان پہنچا۔ ڈرائیور نے گاڑی کوبھگا کر فوری طور پر جنرل ہسپتال راولپنڈی پہنچایا جہاں وہ زخموں کی تاب نہ لاتے ہوئے شہید ہو گئیں۔
</UPPC_document>