<?xml version="1.0" encoding="UTF-8" standalone="no"?>
<UPPC_document classification="P" title="Zulfikar_Ali_Bhutto" filename="143_task_r_p.xml">
لاڑکانہ میں پیدا ہونے والے پہلے منتخب وزیرِ اعظم کے والد سر شاہ نواز بھٹو مشیرِ اعلیٰ حکومت بمبئی اور جونا گڑھ کی مسلم ریاست کے دیوان تھے۔ سیاسیات میں گریجوایشن کی ڈگری برکلے یونیورسٹی کیلیفورنیا سے 1950ءمیں حاصل کی۔ اور 1952ءمیں ماسٹرز اصول ِقانون میں آکسفورڈ یونیورسٹی کیا۔ پھر بیرسٹری کا امتحان بھی اسی سال مڈل ٹمپل لندن سے کر لیا۔ آپ کو اعزاز حاصل  ہے کہ آپ پہلے ایسے ایشیائی تھے جن کو انگلستان کی ساؤتھمپئین یونیورسٹی میں بین الاقوامی قانون کا استاد مقرر کیا گیا۔ پھر آپ مسلم لاء کالج کراچی میں بھی دستوری قانون کے لیکچرار کی حیثیت سے خدمات انجام دیتے رہے۔ بعدازاں سندھ ہائیکورٹ میں 1953ء میں وکالت کا آغاز کر دیا پھر آپ نے دسمبر 1967ء کو پیپلز پارٹی کی ابتدا کی۔ مغربی پاکستان میں 1970ءکے انتخابات میں پیپلز پارٹی نے واقع طور پر کامیابی حاصل کی۔ یحیٰ خان نے پاکستان کی بھاگ دوڑ 1971ء میں ذوالفقار علی بھٹو کو دے دی۔ انہوں نے دسمبر 1971ء تا 13اگست1973ء تک صدر کے عہدے پر حکومت کی۔ 14 اگست 1973ء میں آپ نے  وزیرِ اعظم کے عہدے کاحلف  نئے آئین کے مطابق لے لیا۔ 1977ء کے عام انتخابات میں بے ایمانیوں کی وجہ سے سیاسی فریقین میں جھگڑے ہونے لگے جس کی وجہ سے جنرل محمد ضیاء الحق نے 5 جولائی1977ء کو مارشل لاء نافذ کر دیا۔ جس کے بعد ذوالفقار علی بھٹو کو نواب محمد احمد خان کے قتل کیس میں ستمبر 1977ء کو گرفتار کر لیا گیا۔ اور پھر6 فروری 1978ءکو ہائی کورٹ نے ان کو سزائے موت دے دی۔ سپریم کورٹ نے 6فروری 1979ء کو ہائی کورٹ کے فیصلے کو ہی جاری کردیا اور راولپنڈی کی جیل میں 4 اپریل کو آپ کو پھانسی دے دی گئی۔
</UPPC_document>