<?xml version="1.0" encoding="UTF-8" standalone="no"?>
<UPPC_document classification="NP" title="Sher_Shah_Suri" filename="085_task_o_np.xml">
 تاریخ کا مطالعہ کیا جائے تو یہ بات واضح ہوتی ہے کہ اقتدار کے لئے بڑی بڑی جنگیں تو ہر زمانے میں لڑی جاتی ہیں اور ہر طاقتور کمزور کو دبا کر اپنی حکومت تو بنا لیتا ہےمگر اس عہدے کو قائم رکھنا بہت کم لوگوں کو نصیب ہوتا ہے بادشاہت بہت دیر تک اِن کے ہاتھ میں نہیں رہتی اور وہ نیست و نابود ہو جاتا ہے۔ اور اس کا نام لینے والا بھی کوئی نہیں رہتا مگر پھر بھی کچھ لوگ ایسے ہیں جنہوں نے خود کو تاریخ میں امر کر لیا ہے۔اِن کے والدین نے تو اِن کا نام فرید خان رکھا تھا مگر دنیا اِن کو شیر شاہ سوری کے نام سے جانتی ہے ۔وہ 1486ء میں حسن خان کے گھرانے میں پیدا ہوئےجن کا تعلق افغان کے قبیلے سور سے تھا۔ فرید خان کے دادا ابراہیم خان افغانستان سے ہجرت کر کے لودھی خاندان کے دور میں برصغیر آئے تھے۔ جنہوں نے اِن کو سسرام میں جاگیر عطا کی ۔ فرید خان اپنے والد کے آٹھویں فرزند تھے اِن کا رجحان پچپن سے ہی حاکمانہ تھا۔ وہ بچپن میں گھرسے فرار ہو کر جونپور کے نواب  کے ہاں ملازم ہو گیا۔ اُن کے والد کا اصرار تھا کے واپس آکر اپنی تعلیم مکمل کریں مگر انہوں نے واپس کر تعلیم مکمل کرنے کی بجائےجونپور میں اپنی تعلیم شروع کردی فن سپاہ گیری میں مہارت حاصل کرنے کے بعد انہوں نے محکمہ مالیات سے جاگیر کے نظم و نسق کی تربیت حاصل کی ۔ اور بہار  کے نواب بہار خان لوہانی کی ملازمت اختیار کر لی۔ اسی دوران ایک واقعہ میں آپ نے شیر سے اکیلے مقابلہ کیا۔ جس کی وجہ سے آپ کو شہر خان کا لقب حاصل ہوا۔ بہادر خان لوہانی نے اپنے بیٹے کے لئے آپ کو اتالیق مقرر کر لیا۔ جب ہند میں لودھی خاندان کا خاتمہ ہوا اور مغل حکومت میں آئے تو شہر شاہ کو مغلوں کی جنگی مہارت نے کافی متاثر کیا اور وہ اُن کی فوج میں شامل ہو گیا۔ مگر مغل بادشاہ کو اندازہ ہو گیا کہ وہ مغلوں سے نفرت کرتا ہے اس لئے اُنہوں نے اس پر نظر رکھنا شروع کر دی شیر شاہ جلد ہی بادشاہ بابر کی ماتحتی سے اکتا گیا اور بہار واپس آگیا۔جہاں وہ جمال خان کی اتالیق کی حیثیت سے پھر فائز ہو گیا۔ جو کہ اب نواب بن چکا تھا۔ شیر شاہ نے علاقے کا سارا نظام سنبھال لیا جس نے نواب کو بھی اندیشوں میں گھیر لیا۔اسی دوران شیر شاہ سوری نے چنار کے قلعہ دار کی بیوہ سے شادی کرلی جس کے بدلے میں چنار کا قلعہ شیر شاہ کا ہو گیا۔ 1538ء میں اس نے بنگال پر حملہ کر کے تاوان  اور کچھ جاگیر لے کر بنگال کے بادشاہ سے صلح کر لی۔ اور پھر 1539ء میں اپنی بادشاہت کا اعلان کر دیا۔ اور سلطان العدل کا لقب اختیار کیا۔ اب فرید خان سوری شیرخان سے شیر شاہ سوری بن گیا۔ شیر شاہ نے سوری خاندان کی بنیاد رکھی۔ 1540ء میں مغل بادشاہ ہمایوں سے جنگ کے بعد سارا شمالی ہند شیر شاہ کے قبضہ میں آ گیا۔ جس کے بعد اُس نے ہند میں بہت سے تعمیری کام کروائے اور بغیر کسی تفریق کے مسلمانوں اور ہندؤں کے لئے کام کیا اور اُن کو عدل و انصاف فراہم کیا۔ اُ س نے افغان سردار جو خود کو برتر ثابت کرنے کی کوشش میں خانہ جنگی میں لگے ہوئے تھے میں بھی اتحاد پیدا کرنے کی کوشش کی۔ اِس کے کارناموں میں شاہراہ عظیم کارنامہ اور ان پر تعمیر کیے جانے والے سرائے اور اِن میں موجود مراعات ہیں۔ ایک مہم میں شدید زخمی ہونے کے بعد 22 مئی1545 ء میں آپ کی وفات ہو گئی اور آپ کو سسرام (بہار) میں دفن کیا گیا۔بے شک آپ کا دورِ حکومت کم تھا مگر آپ کو دنیا ایک بہادر جنرل کے ساتھ انصاف پسند مدبر اور رعایا پرور بادشاہ کے طور پر جانتی ہے۔ آپ کے انہی کارناموں نے آپ کو رعایا کی نظروں میں مقبول بنایا اور اِن کو تاریخ میں نمایاں مقام ملا۔
</UPPC_document>