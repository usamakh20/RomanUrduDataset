<?xml version="1.0" encoding="UTF-8" standalone="no"?>
<UPPC_document classification="P" title="Chaudhry_Rehmat_Ali" filename="126_task_a_p.xml">
 زمیندار جناب حاجی شاہ مشرقی پنجاب کے ضلع ہوشیار پور کے گاؤں موہراں کے ایک درمیانے درجے کے زمیندار تھے۔ جس کے ہاں 16 نومبر 1897 ء کو چودھری رحمت علی نے جنم لیاابتدائی تعلیم انہوں نے ایک عالم ِ دین کے مکتبہ سے لی۔ جالندھر کے اینگلو سنسکرت ہائی سکول سے میٹرک پاس کیا۔ اور مزید تعلیم کے لئے انہوں نے لاہور کا رخ کیااور اسلامیہ کالج لاہور میں 1914ء میں داخل ہوگئے۔ اسلامیہ کالج میں ہی انہوں نے 1915ء میں بزمِ شبلی کی ابتداء کی کیوں کہ وہ شبلی صاحب کے متاثرین میں سے تھے اور پلیٹ فارم سے ہی انہوں نے نظریہ تقسیم ِہند 1915ء میں پیش کیا۔ 1918ء میں بی اے مکمل کرنے کے بعد ہی آپ نے اخبار کشمیر گزٹ میں اسسٹنٹ ایڈیٹر کی جاب کر لی جو کہ جناب محمد دین کا  اخبار تھااور یہاں سے آپ کے کیرئیر کا آغاز ہوا اس کے بعد اتالیق کی نوکری 1928ء میں ایچی سن کالج میں کی۔ بعد میں قانون اورسیاست کی اعلیٰ ڈگری کے لیے آپ انگلستان چلے گئے۔ اور وہاں کیمبرج اور ڈبلن یونیورسٹیوں میں زیرِ تعلیم رہے۔ اور 1933ء میں برصغیر کے طلباء کو پاکستان نیشنل لبریشن موومنٹ کی تنظیم کے زیرِ سایہ اکٹھا کیا ۔اور اسی سال 1933 ء میں چودھری رحمت علی نے دوسری گول میز کانفرنس کے موقع پر اپنی کتاب 'اب یا کبھی نہیں'شائع کی جس میں پہلی مرتبہ یہ تاریخی واقعہ رونما ہوا اور پاکستان کا نام تحریر کیا گیا۔ پھر 1935ءمیں انہوں نے ہفتہ وار اخبار بھی پاکستان کے نام سے جاری کیا۔ 23 مارچ کو آل انڈیا مسلم لیگ کے 34 ویں جلسے پر آپ بھی شمولیت کی خواہش رکھتے تھے مگر خاکساروں کی فائرنگ کی وجہ سے گورنر پنجاب  سکندر حیات نے انہیں پنجاب میں آنے سے روک دیا۔ نمونیہ کی شدید بیماری کی وجہ سے آپ کو 29 جنوری 1951 ء میں انگلستان کے ایک مقامی نرسنگ ہوم میں لایا گیا۔ مگرروح بہ صحت نہ ہو سکے اور 3 فروری کو دنیا سے رختِ سفر باندھ لیا آپ کو امانتاًانگلستان کے شہر کیمبرج کے قبرستان میں دفنایا گیا۔
</UPPC_document>