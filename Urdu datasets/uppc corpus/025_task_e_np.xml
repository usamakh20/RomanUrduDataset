<?xml version="1.0" encoding="UTF-8" standalone="no"?>
<UPPC_document classification="NP" title="Tipu_Sultan" filename="025_task_e_np.xml">
تاریخ کا وہ عظیم نام جس کا نام سنتے ہی اس کے دشمنوں کے رونگٹے کھڑے ہو جاتے ہیں 20 نومبر 1752ء کو پیدا ہوا۔ٹیپو سلطان ایک بہت ہی ناڈر، عقلمند، بہادر اور بہت سی اور دوسری خوبیوں کا مالک انسان تھا۔ ٹیپو سلطان کے والد محترم حیدر علی بھی بہت سی خدا کی دی ہوئی صلاحیتوں سے مالا مال تھے جن کا انہوں نے بہت اچھے انداز اور بہت اچھی جگہوں پر استعمال کیا اور وہی ترغیب انہوں نے اپنے بیٹے کو دی۔ٹیپو سلطان نے 15 سال کی عمر سے ہی اپنے والد کے ساتھ جنگوں میں شمولیت اختیار کر لی تھی اور اس فن میں ان کے والد نے ان کو مکمل طور پر طاق کر دیا۔ٹیپو سلطان کی حکمرانی کے دور میں ہی انہوں نے تعلیم کو فروغ دیا اور صنعت و حرف کی طرف بھی توجہ دی جس کی وجہ سے ملک ترقی کی راہوں پر آنے لگا اور یہ بات انگریزوں کو چبھنے لگی وہ جانتے تھے کہ ٹیپو کے ہوتے ہوئے وہ میسور پر قبضہ نہیں کر سکتے اور اگر میسور پر قبضہ کرنا ہے تو ٹیپو نے جو اپنی متحدہ سلطنت بنائی ہے پہلے اس کو توڑنا ہو گا۔انگریزوں نے مرہٹو کے ساتھ اتحاد کر لیا اور ٹیپو کے خلاف منصوبہ بندی شروع کر دی۔ انہوں نے سب سے پہلے ٹیپو سے لوگوں کو باغی کرنا شروع کر دیا اور جب ان کو یہ کام ہوتا نظر آنے لگا تو انہوں نے میسور پر حملہ کر دیا۔ٹیپو سلطان کو جب پتہ چلا کہ میسور پر حملہ ہو گیا ہے تو اپنی فوج کے ساتھ روانہ ہو گئے اسی دوران آپ کو پتہ چلا کہ بارودی خانے میں آگ لگنے کی وجہ سے بہت خرابی ہو گئی ہے۔اپنے ہی ساتھیوں کی غداری کی وجہ سے ٹیپو سلطان کو جنگ میں شہادت نصیب ہوئی۔ٹیپو سلطان نے جتنی بھی جنگیں لڑیں ہر ایک میں دشمن کو ناکوں چنے چبوائے۔ ٹیپو سلطان بہادری کا ایک بہت بڑا نمونہ تھے ان کا قول ہے.شیر کی ایک دن کی زندگی گیدڑ کی سو سال کی زندگی سے بہتر ہےاور اپنی ساری زندگی بھی انہوں نے اسی قول پر گزاری۔
</UPPC_document>