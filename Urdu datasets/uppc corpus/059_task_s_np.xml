<?xml version="1.0" encoding="UTF-8" standalone="no"?>
<UPPC_document classification="NP" title="Allama_Iqbal" filename="059_task_s_np.xml">
علامہ اقبال ہمارے عظیم قومی شاعر ہیں۔ قوم نے آپ کو شاعرِ مشرق اور حکیم الامت کے القاب سے نوازا ہے۔ آپ 9 نومبر 1877ء کو پاکستان کے تاریخی شہر سیالکوٹ میں پیدا ہوئے۔ آپ کے والد محترم شیخ نور محمد تھا جو بڑے عبادت گزار اور درویش تھے۔ آپ کی والدہ بھی ایک مذہبی خاتون تھیں۔ علامہ اقبال نے ابتدائی تعلیم گھر میں کی۔ آپ نے میڑک امتحان مشن ہائی اسکول سیالکوٹ سے بڑے امتیاز کے ساتھ پاس کیا۔ ایف اے کا امتحان آپ نے مرے کالج سیالکوٹ سے پاس کیا۔ مرے کالج سیالکوٹ سے ایف اے کا امتحان پاس کرنے کے بعد آپ نے گورئمنٹ کالج لاہور میں داخلہ لے لیا۔ گورئمنٹ کالج لاہور سے آپ نے بی اے اور ایم اے پاس کیا۔ آپ 1905ء میں انگلستان تشریف لے گئے اور کیمبرج یونیورسٹی سے قانون کی اعلٰی تعلیم حاصل کر کے بیرسٹر بن گئے۔ یورپ میں قیام کے دوران آپ نے مغربی تہذیب وترقی کا گہرا مطالعہ کیااور اس کا موازنہ اسلام کی حقانیت سے کیا۔ 1908ء میں آپ وطن واپس آ گئے۔ آپ کو شعروشاعری سے گہرا شغف تھا۔ وطن واپسی کے بعد آپ کچھ عرصہ لاہور میں وکالت کرتے رہے۔ آپ نے ان خداداد صلاحیتوں سے کام لے کر مسلمانوں کو خواب غفلت سے بیدار کیا اور ان میں زندگی کی ایک لہر دوڈادی۔ آپ کی شاعری اور اتفاق واتحاد کے پیغام سے مسلمانوں میں زبردست جوش ولولہ اور آزادی کی تڑپ پیدا ہوئی۔ 1930ء میں آپ آل انڈیا مسلم لیگ کے صدر منتخب ہوئے۔ الٰہ آباد کے خطبے میں آپ نے پہلی مرتبہ مسلمانوں کے لیے ایک الگ وطن کا تصور پیش کیا جو بعد میں نظریہ پاکستان کہلایا۔ اسی لیے آپ کو مفکرِ پاکستان کہا جاتا ہے۔ علامہ اقبال نے قائداعظم کی شخصیت میں بانی پاکستان کی شناخت کر لی تھی۔ اس لیے آپ قائداعظم کو مفید مشوروں سے نوازتے رہتے تھے۔ علامہ اقبال نے اپنی شاعری سے مسلمانوں کی حالت سنوارنے کا کام لیا۔ بالآخر برصغیر کے مسلمان غلامی کی زنجیریں توڑنے کے لیے مسلم لیگ کے پلیٹ فارم پر متحد ہو گئے اور 14 اگست 1947 ء کو اپنا آزاد وطن پاکستان حاصل کر لیا۔ آپ کی مشہور تصانیف بالِ جبریل، بانگِدرا،ضرب کلیم،جاوید نامہ اور پیامِ مشرق ہیں۔ آپ 21 اپریل 1938ء کو اس جہان فانی سے رخصت ہو گئے۔آپ کا مزار بادشاہی مسجد کے صدر دروازے کے قریب ہے۔
</UPPC_document>