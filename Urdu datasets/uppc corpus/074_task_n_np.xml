<?xml version="1.0" encoding="UTF-8" standalone="no"?>
<UPPC_document classification="NP" title="Zaynab_bint_Ali " filename="074_task_n_np.xml">
حضرت زینب رضی اللہ عنہما 5 جمادی الاول 6 ہجری کو مدینہ میں پیدا ہوئیں۔ آپؓ حضرت علیؓ بن ابو طالب اورحضرت فاطمہؓ کی بڑی بیٹی تھی۔ آپ کا اسم گرامی  زینب او رکنیت ام الحسن ہے ۔آپ کو ثانی زہرا بھی کہا جاتا ہے۔ کربلا کے واقعہ میں بھی آپؓ کو نمایاں حیثیت حاصل ہے آپؓ کو تاریخ میں 61 مختلف القابات سے یاد کیا جاتا ہے۔ جن میں مشہور القابات عالمہ غیر معلمہ ، نائب الزھرا، عقیلہ بنی ہاشم ، نائب الحسین ، صدیقہ صغریٰ، محدثہ ، زاہدہ ، فاصلہ ، شرکیۃالحسین ، راضیہ بالقدر والقصاء ہیں۔ آپؓ نے اپنے بھائیوں اور جنت کے والیوں حضرت امام حسنؓ اور حضرت امام حسینؓ کی طرح حضرت محمدؐ سے تعلیم و تربیت حاصل کی۔ ایک روایت میں بیان کیا جاتا ہے کہ جب آپؓ پیدا ہوئیں تو نبیؐ  نے آپؓ کو اپنے پاس بھلا کر  سینے سے لگایا اور آپؓ کا نام زینب رکھا۔ آپؐ نے فرمایا کہ میں اپنی امت کے حاضر اور غائب لوگوں کو وصیت کرتا ہوں کہ اس بیٹی کی حرمت کا پاس و لحاظ  رکھیں اس لئے کہ یہ حضرت خدیجۃ الکبریٰؓ سے ملتی ہیں۔ جب آپؓ7 سال کی تھیں  تب رسولؐ کا انتقال ہو گیا۔ اس کے تقریباً 3 ماہ بعد اٍن کی والدہ ماجدہ حضرت فاطمہؓ بھی اپنے خالقِ حقیقی سے جاملیں۔ آپؓ کی شادی حضرت عبداللہ بن جعفر طیارؓ سے ہوئی جن سے آپؓ کے 5 بچے ہوئے۔ جن میں سے 2 بیٹے حضرت عونؓ اور حضرت محمدؓ کربلا میں شہید ہوئے۔ آپؓ کربلا کے واقعہ کے گواہوں میں سے ہے بلکہ مظلوماںٍ کربلا میں سے بھی ہیں۔ آپؓ نے میدان کربلا میں صبر و اسقلال کا مظاہرہ کیا اور آپؓ نے کربلا کے میدان میں اپنے ساتھیوں کے ساتھ نہ صرف یزید کے ظلم برداشت کیے بلکہ اپنے بھائی اور بیٹیوں کی قربانیاں دے کر اپنے ناناؐ کے دین اسلام کو سر بلند کیا۔واقعہ کربلا کے بعد آپؓ کا کردار اور بھی اہمیت اختیار کر جاتا ہے۔ آپ نے دربارِ یزید ، شام ، کوفہ میں خطبات دے کر کربلا کے واقعہ کو لوگوں تک پہنچانے کی ایک بڑی ذمہ داری نبھائی اور ساتھ ساتھ لوگوں کو اپنے خطابات سے اپنے والد گرامی مولا علیؓ کی یاد بھی تازہ کر دی۔ 10محرم الحرام 61ہجری کو حضرت حسینؓ کی شہادت کے بعد جب آپؓ کو بغیر چادر کے دربار یزیدی میں پیش کیا گیاتو آپ کا دربار یزیدی میں دیا گیا خطبہ تاریخی حیثیت کا حامل ہو گیا۔ جس میں آپؓ نے اللہ کی بڑھائی بیان کرنے کے بعد یزید کے ظلم کو بیان کیااور پھر ظلم پر لعنت ملامت کے بعد انہیں خدا کے عذاب سے آگاہ کیا۔ جس کے بعد یزید کی حالت غیر ہوگئی۔حضرت امام حسینؓ کی شہادت کے ڈیڑھ سال بعد 15 رجب المرجب 62 ہجری کو دوسری مرتبہ سفر شام کے دوران شہادت حاصل کی۔ آپؓ کا روضہ شام کے دارالحکومت دمشق میں ہے۔حضرت زینبؓ تاریخ ِ اسلام کی وہ عظیم المرتبت خاتون ہیں جن کے علم و فضل اُن کی ذہانت و فطانت ، ، فضاحت و بلاغت، حق گوئی و بے باکی تسلیم و رضا ، صبر و استقامت کے واقعات سے تاریخ کے اوراق آج تک روشن و تابناک ہیں ۔ اور ابد تک روشن رہیں کے۔ اللہ ہماری خواتین کی سیرت بھی حضرت زینبؓ کی طرح کر دے۔آمین 
</UPPC_document>