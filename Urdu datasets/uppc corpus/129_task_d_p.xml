<?xml version="1.0" encoding="UTF-8" standalone="no"?>
<UPPC_document classification="P" title="Mirza_Ghalib" filename="129_task_d_p.xml">
اردو زبان کے سب سے  بڑے سمجھے جانے والے شاعر کا نام مرزا غالب ہے آپ کی پیدائش1797میں اور وفات  1869میں ہوئی۔ مرزا غالب کی عظمت کا راز صرف اُن کی شاعری کے حسن و بیان کی خوبی ہی میں نہیں ہے۔ اُن کا اصل کمال تو یہ ہے کہ وہ زندگی کے حقائق اور انسانی نفسیات کو گہرائی میں جا کر سمجھتے تھے۔ اور  عام زبان میں لوگوں کی سمجھ کے مطابق بیان کر دیتے۔ غالب جس مشکل دور میں پیدا ہوئے آپ نے تب مسلمانوں کی عظیم سلطنت کوزوال پذیر ہوتے اور انگریز قوم کو قابض ہوتے دیکھا۔ آپ کا پورا نام اسد اللہ بیگ خان اور آپ کے والد صاحب کا نام عبداللہ بیگ تھا۔ آپ کی پیدائش ہندوستان کے شہر آگرہ میں دسمبر 1797ء میں ہوئی۔ آپ بچپن میں  ہی یتیم ہو گئے اور آ پ کی کفالت آپ کے چچا مرزا نصر اللہ بیگ نے کی۔ جب آپ 8سال کے ہوئےتوآپ کے چچا بھی وفات پا گئے۔ نواب احمد خان بخش نے انگریز سرکار سے آپ کا وظیفہ مقرر کروا دیا۔ شادی کرنے کے بعد آپ نے اپنے آبائی وطن کو خیرآباد کہ کر دہلی میں ہمیشہ کے لیے سکونت اختیار کر لی۔ شادی کے بعد مرزا کے اخراجات بڑھنے کی وجہ سے آپ مقروض ہو گئے۔ مالی مشکلات سے پریشان ہو کر آپ نے قلعہ میں ملازمت اختیار کر لی۔ اور بہادر شاہ ظفر سے 1850ءمیں نجم الدولہ دبیر الملک  نظام جنگ کا لقب حاصل کیا۔ اور آپ کا منصب خاندان تیموریکی تاریخ لکھنے پر لگا دیا اور ماہوار 50روپے وظیفہ مقرر ہوا۔ غدر کے بعد مرزا کی کی سرکاری پنشن بھی بند ہو گئی۔ پھر انقلاب 1857ء کے بعد آپ نےنواب یوسف علی خان رام پور کو مدد کے لیے لکھا۔ انہوں نے آپ کا 100روپے ماہوار وظیفہ مقررکر دیا جو کہ تا حیات جاری رہا۔بہت زیادہ شراب پینے کی وجہ سے آپ کی حالت بہت خراب رہتی تھی اور آپ کی صحت مکمل طور پر خراب ہو چکی تھی۔ آپ پر مرنے سے کافی دیر پہلے تک بے ہوشی طاری رہی۔ اور آپ اسی حالت میں 15فروری 1869ء کو انتقال فرما گئے۔
</UPPC_document>