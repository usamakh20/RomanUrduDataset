<?xml version="1.0" encoding="UTF-8" standalone="no"?>
<UPPC_document classification="NP" title="Nusrat_Fateh_Ali_Khan" filename="048_task_h_np.xml">
  فن قوالی کو نئی جہتوں سے متعارف کرانے والے  استاد نصرت فتح علی خان  کی یادیں آج بھی ان کے چاہنے والوں کے دلوں میں زندہ ہیں۔ 13 اکتوبر 1948ء کو فیصل آباد میں پیدا ہوئےآپ کا اصل نام پرویز ہے لیکن موسیقی کی دنیا میں نصرت فتح علی خان کے نام سے متعارف ہوئے۔پاکستان میں نصرت فتح علی خان کا تعارف اپنے خاندان کی روائتی رنگ میں گائی ہوئی ان کی ابتدائی قوالیوں سے ہوا۔ گائیکی کی تعلیم اپنے والد سے حاصل کی تاہم، اُن کے فوت پو جانے کے بعد  اپنے چچا کی شاگردی اختیار کر لی۔ اور وقت گزرنے کے ساتھ ساتھ انہوں نے صوفیائے کرام کے پیغام کو دنیا کے کونے کونے تک پہنچایا جن کے فیض سے وہ خود بھی شہرت کے آسمان پر چمکتے ایسے ستارے بن گئے جن سے ہزاروں لوگوں نے رہنمائی حاصل کی۔ آپ نے پاکستان میں ہی نہیں بلکہ ہندوستان ، کینیڈا اور دوسرے ملکوں میں بھی اپنی صلاحیتوں کا لوہا منوایا۔ آپ کےایک وقت میں  25 البم ریلز ہوئے جن کی شہرت نے انہیں " گینز بک آف ورلڈ ریکارڈ" میں جگہ دلوائی۔قوالی  کی طرف توجہ نہ دینے والے طبقے کو بھی آپ نے اپنی موسیقی کے فن سے اپنی طرف راغب کر لیا۔ 48 سال کی عمر میں اپنے کیرئیر کے عروج کے دوران  گردوں کے عارضے کی وجہ سے اپنے 16 اگست 1997 ء میں وفات پائی۔ آپ کی موت لوگوں کے لئے ایک سانحہ سے کم نہ تھی۔
</UPPC_document>