<?xml version="1.0" encoding="UTF-8" standalone="no"?>
<UPPC_document classification="NP" title="Aafia_Siddiqui" filename="072_task_l_np.xml">
پاکستان کا وہ ہیرا جس کو پاکستانیوں نے تب پہچانا جب وہ بے کار ہو چکا تھا۔ جس کی خدمات تو پاکستان کے لئے استعمال ہونی چاہیے تھیں مگر جس مقصد کے لئے استعمال ہوئیں ہر غیرت مند قوم شرمندہ ہوتی ہیں۔ قوم کی بیٹی کو بناء کسی جواز کے قربانی کے تخت پر چڑھا دیا گیا۔ 2مارچ 1972ء کو کراچی میں پیدا ہونے والی عافیہ صدیقی جن کے پاس دنیا کی مختلف یونیورسٹیوں سے 144 ڈگریاں ہیں وہ ایک معزز تعلیم یافتہ فیملی سے ہیں کراچی سے گریجوایشن کرنے بعد آپ امریکہ کی درسگاہ میں داخل ہوئیں۔ پھر برانڈیز یونیورسٹی امریکہ سے نیرو سائنس میں پی ایچ ڈی مکمل کی۔ طالب علمی کے زمانے میں وہ کشمیر ،فلسطین اور بوسنیا جیسے ممالک کے لئے ہونے والے مظاہروں میں شریک ہوئی تھیں۔ تعلیم مکمل کرنے کے بعد آپ کو امریکہ میں ہی جاب مل گئی پھر آپ کی شادی امجد خان جو کہ کراچی کے رہائشی تھے سے آپ کی فیملی کی مرضی سے کر دی گئی وہ امجد خان بھی امریکہ میں شفٹ ہو گئے آپ کے تین بچے تھے اور زندگی آ رام سے گزر رہی تھی۔ ڈاکٹر عافیہ صدیقی ایک مذہبی خاتون تھی۔ زندگی روشن تھی تب ہی نائن الیون کا واقعہ ہو گیا اور مسلمانوں کی نگرانی کی جانے لگی۔ اسی دوران اس جوڑے نے کچھ ایسی خریداریاں کی جن کا ان کے پیشے سے کوئی تعلق نہیں بنتا تھا۔ امریکی FBI اِن کے گھر پہنچی کہ اُن کی آخری خریداری 10 ہزار ڈالر کی تھی۔ انہوں نے پوچھ کچھ کی کہ اِن کے پاس 10ہزارڈالر کہاں سے آئے اور انہوں نے کیا خریدا۔ جو اب میں انہوں نے بتایا کہ رات کو دیکھنے والے چشمے ، بلٹ بروف جیکٹس اور عسکری ہدایات والی کتاب جس کے بعد اِن دونوں کی نگرانی سخت ہو گئی۔ اس صورتحال کی وجہ سے ڈاکٹر عافیہ اور اُن کے شوہر میں اختلافات ہو گئے جو اِن کی طلاق پر ختم ہوئے۔ عافیہ اپنی تین بچوں سمیت وہاں ہی رکی اور اُن کے شوہر وطن واپس آگئے۔ عافیہ کے اپنے خاندان سے تعلقات بحال رہے اور وہ کئی بار پاکستان آئی تو وہ اپنے تینوں بچوں سمیت غائب ہو گئیں۔ کسی کو علم نہ تھا کہ وہ کہاں ہیں مگر سات سال بعد ایک برٹش خاتون صحافی نے اس راز سے پردہ اٹھایا کہ دراصل ڈاکٹر عافیہ صدیقی امریکہ کی قید میں ہیں جہاں ان کے ساتھ جانوروں سے بھی بدتر سلوک کیا جاتا ہے۔ اور ڈاکٹر عافیہ صدیقی کو اخلاقیات کے ہر حد سے باہر سزا دی جاتی ہے۔ اُن پر آخری مقدمہ امریکی فوج پر حملہ کرنے کا تھا جس کی 86 سال سزا کے لئے اُن کو جیل میں بند کیا ہوا ہے۔ مگر سوال یہ ہے کہ پاکستان کی حکومت کہاں ہے جو اپنے شہری کے لئے ایک وکیل نہ لا سکی کہ وہ یہ یہ دنیا کو بتا سکے کہ آخر عافیہ نے کیا کیا ہے۔
</UPPC_document>