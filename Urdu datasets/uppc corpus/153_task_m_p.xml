<?xml version="1.0" encoding="UTF-8" standalone="no"?>
<UPPC_document classification="P" title="Queen_Victoria" filename="153_task_m_p.xml">
 انگریزجہاں بھی گئے ہیں ملکہ وکٹوریہ کو نہ بھولے ہیں۔ اسی لئے انہوں نے آسٹریلیا میں ایک صوبہ بھی وکٹوریہ کے نام سے منسوب کیا ہے۔ ملکہ کے دورِ حکومت میں برطانیہ اپنے عالمی اختیار و رسائی اور طاقت میں بلندی پر تھا۔ ملکہ وکٹوریہ لندن کے محل کسینگٹن میں بروز سوموار 24مئی 1819ء پیدا ہوئی اور زندگی کی 18بہاریں دیکھنے کے بعد آپ کو ملکہ برطانیہ بنا دیا گیا اور اس کے بعد آپ تا حیات ملکہ برطانیہ رہیں۔ ملکہ کی اپنے جرمن کزن پرنس البرٹ سے 10فروری 1840ء کو شادی ہوگئی۔ جس سے آپ کے نو بچے ہیں۔ آپ کا اور آپ کے شوہر نامدار کا ساتھ زیادہ عرصہ نہ رہا اور وہ اچانک ٹائیفائیڈ سے 14دسمبر 1861ء میں وفات پا گئے۔ جس کے بعد ملکہ کو بہت صدمہ ہوا اور وہ کئی سال تک عوام کے سامنے نہ آئیں اور باقی کی ساری عمر سیاہ لباس پہنتی رہیں اور زندگی کے باقی سال بیوگی میں گزارے۔ ملکہ وکٹوریہ نے برطانیہ پر 63سال 7ماہ 3دن حکومت کی۔ ملکہ کو اِ ن کی مقبولیت کے باوجود ان کو 6مرتبہ قتل کرنے کی کوش کی گئی۔1867ء میں انہیں ایمپریس آف انڈیا کا خطاب دیا گیا۔ آپ کے اپنے سکاؤٹس نوکر جان براؤن اور 24سالہ ہندوستانی مسلمان نوکر عبدالکریم سے تعلقات کافی متنازع رہے۔ عبدالکریم ملکہ سے 42سال چھوٹا تھا اور اُس نے اتنا رسوخ حاصل کر لیا تھا کہ وہ ملکہ کو مشورے دینے لگ گیا تھا کہ مسلمانوں اور ہندؤں کے درمیان اختلافات کو ختم کرنے کے لئے لائحہ عمل تیار کیا جائے اِن کے مشورے سے جو احکامات دئے جاتے وہ عموماً مسلمانون کے حق میں ہوتے۔ تخت پر جب ملکہ کو 50اور60 سال مکمل ہوئے تو اُن کی گولڈن اور ڈائمنڈ جوبلی بڑی شان و شوکت سے منائی گئی۔ 81 سال 8ماہ کی عمر میں 22جنوری 1901ء کو ملکہ کی وفات ہوئی ملکہ کی تدفین فراگمورونڈو میں 4فروری 1901ء بروز سوموار ہوئی۔
</UPPC_document>