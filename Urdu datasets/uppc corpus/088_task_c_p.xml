<?xml version="1.0" encoding="UTF-8" standalone="no"?>
<UPPC_document classification="P" title="Liaquat_Ali_Khan" filename="088_task_c_p.xml">
پاکستان کے پہلے وزیر اعظم لیاقت علی خان تھے۔ آپ کی پیدائش ہندوستان کے علاقے کرنال میں ہوئیں آپ آکسفورڈ یونیورسٹی سے قانون کی ڈگری حاصل کرنے کے بعد 1922ء کو انگلینڈ بار میں شامل ہو گئے۔ 1923ء میں لیاقت علی خان نے ہندوستان سے واپس آکر مسلم لیگ میں شمولیت اختیار کی۔ آپ کو 1936ء کو مسلم لیگ کا سیکرٹری جنرل بنا دیا گیا۔ آپ قائداعظم محمد علی جناح کے بہت قریبی دوست تھے۔ نواب لیاقت علی خان کی تاریخ پیدائش 2 اکتوبر 1896ء ہے آپ نواب رستم علی خان کے دوسرے بیٹے تھے۔ آپ کی قرآن اور احادیث کی تعلیم و تربیت کا انتظام آپ کی والدہ محمودہ بیگم نے گھر پر ہی کروایا۔ آپ نے گریجویشن 1918ء کو ایم او کالج علی گڑھ سے کیا ایسی سال آپ کی شادی جہانگیر بیگم سے ہوئی۔ شادی کے بعد آپ برطانیہ تشریف لے گئے۔ یہیں سے آپ نے آکسفورڈ یونیورسٹی سے قانون کی ڈگری حاصل کی۔ 1923 ء میں آپ اپنے خاندان کے ساتھ برطانیہ سے واپس آتے ہی آپ نے اپنے ملک کو غیر ملکی حکومت سے آزاد کروانے کے لئے سیاست میں آنے کا فیصلہ کر لیا اور مسلم لیگ میں شمولیت اختیار کرلی۔ 1924ء میں لاہور میں مسلم لیگ کو دوبارہ منظم کرنے کے لئے قائداعظم محمد علی جناح کی زیر قیادت ایک اجلاس منعقد ہوا۔ لیاقت علی خان نے اس اجلاس میں بھرپور شرکت کی۔ آپ کو اتر پردیش سے قانون ساز اسمبلی کا رکن 1926ء کو منتخب کیا گیا جبکہ 1940ء میں مرکزی قانون ساز اسمبلی کے رکن منتخب ہونے تک آپ کو یوپی اسمبلی کا رکن رہنا پڑا۔
</UPPC_document>