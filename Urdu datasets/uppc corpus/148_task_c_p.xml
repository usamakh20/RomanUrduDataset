<?xml version="1.0" encoding="UTF-8" standalone="no"?>
<UPPC_document classification="P" title="Liaquat_Ali_Khan" filename="148_task_c_p.xml">
 قائدِ ملت لیاقت علی خان پاکستان کے پہلے وزیرِ اعظم تھے۔ وہ قائدِ اعظم کے دست راست تھے۔ آپ نے قیامِ پاکستان سے قبل بھی خدمات سر انجام دیں مگر آپ کی خدمات کسی الفاط کی محتاج نہیں پاکستان ایک نوزائیدہ مملکت تھا اور اپنے پاؤں کھرا نہیں ہوا تھا۔ لیاقت علی خان نے اپنے مدبر، حسن انتظام اور اعلیٰ کارکردگی کے باعث نہ صرف پاکستان کو سنبھالا دیا بلکہ اسے ٹھوس اور مظبوط بنیادوں پر استوار کر دیا۔ آپ 2اکتوبر 1896ء کو کرنال میں پیدا ہوئے۔ ابتدائی تعلیم آپ نے قرآن و حدیث کی گھر پرہی حاصل کی۔ پھر وہی سے سکول کی تعلیم حاصل کی۔ اس کے بعد گریجوایشن کی اور 1918ء میں ایم اے آپ نے ایم اے او کالج علی گڑھ سے کیا۔ اسی سال آپ کی شادی جہانگیر بیگم سے ہو گئی۔ پھر آپ اعلیٰ تعلیم کے لئے انگلستان چلے گئے اور آکسفورڈ یونیورسٹی بیرستری کا امتحان پاس کیا۔ 1923ء میں بر صغیر واپس آگئے اور مسلم لیگ میں شامل ہو گئے۔ آپ نے مسلمانوں کے حقوق کی حفاظت کو اپنی زندگی کا منصب العین بنا لیا اور اپنی تمام تر کوششیں اس مقصد کے لئے وقف کر دیں لیاقت علی خان کو 1936ء میں مسلم لیگ کے جنرل سیکرٹری مقرر کیا گیا اور پاکستان بننے تک اس عہدے پر فائز رہے۔ آپ کو 1926ء کو اتر پردیش سے رکن قومی اسمبلی کے طور پر منتخب ہوئے۔ اس کے بعد آپ یو پی اسمبلی کے رکن رہے۔ اور 1940میں آپ کو مرکزی قانون ساز اسمبلی کے رکن کے طور پر چنا گیا۔ لیاقت علی خان قائدِ اعظم کے پراعتماد ساتھی تھے۔ آپ نے اُن کی تعریف کرتے ہوئے 1943ء دسمبر میں ایک موقع پر فرمایا لیاقت میرے دست راست ہیں۔ انہوں نے مسلم لیگ کی تنظیم نو اور پاکستان کے قیام کے لئے دن رات کام کیا جو بوجھ انہوں نے اپنے کندھوں پر اٹھایا اس کا اندازہ نہیں کیا جاسکتا۔ آپ ہر معاملے میں دور اندیشی اور حکمت سے کام لیتے تھے قیامِ پاکستان کے بعد انہوں نے انتھک محنت فرض شناسی اور بلند ہمتی سے پاکستانی قوم کو ایک مرکز پر متحد کر دیا۔ جب آپ وزیرِ اعظم بنے تب پاکستان کے حالات بہت ابتر تھے۔ لیکن آپ نے چار سال کے پہلے عرصے میں تمام حالات مختصر کر دئے۔ پاکستان کی حفاظت کے لئے بہترین افواج تیار کیں۔ دوست ملکوں کے کامیاب دورے کر کے قوموں کی برادری میں پاکستان کا نام اونچا کیا۔ 16اکتوبر 1951ء کی سردپہر کو آپ ایک جلسہ عام سے خطاب کرنے کے لئے راولپنڈی تشریف لائے ابھی آپ نے تقریر کے چند الفاظ ہی ادا کئے تھے کہ اکبر نامی ایک بدبخت نے آپ پر گولی چلا دی۔ اور آپ زخموں کی تاب نہ لاتے ہوئے وفات پا گئے۔
</UPPC_document>