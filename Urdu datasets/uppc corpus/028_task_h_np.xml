<?xml version="1.0" encoding="UTF-8" standalone="no"?>
<UPPC_document classification="NP" title="Nusrat_Fateh_Ali_Khan" filename="028_task_h_np.xml">
نصرت فتح علی خان 13 اکتوبر 1948ء کو فیصل آباد میں مصروف قوال فتح علی خان کے گھر میں پیدا ہوئے۔ ان کا نام تو پرویز تھا۔لیکن نصرت کے نام سے انھوں نے گائیکی کی دنیا میں جو نصرت پائی وہ کم ہی لوگوں کو نصیب ہوئی ہے۔والدین تو انھیں ڈاکڑ بنانا چاہتے تھے۔تاکہ وہ لوگوں کی خدمت کریں ۔لیکن قدرت کو کچھ اور ہی منظور تھا۔استاد نصرت فتح علی خان نے اپنی تمام عمر قوالی کے فن کو سیکھنے اور اسے مشرق ومغرب میں مقبولِ عام بنانے میں صرف کی۔گائیکی کی ابتدائی تعلیم انھوں نت اپنے والد سے حاصل کی۔ان کے انتقال کے بعد وہ اپنے چچا کی شاگردی میں چلے گئے۔اور وقت گزرنے کے ساتھ ساتھ انھوں نے صوفیائے کرام کے پیغام کو بھی دنیا کے کونے کونے میں پہنچایا۔جن سے وہ آسمان کے ستارے بن گئے اور چمکنے لگ گئے۔جن سے ہزاروں لوگوں نے راہنمائی حاصل کی۔پاکستان میں نصرت فتح علی خان کا پہلا تعارف اپنے خاندان کی روایتی رنگ میں گائی ہوئی ان کی ابتدائی قوالیوں سے کیا۔ان کی مشہور قوالی ،علی مولا، ہے اور بعد میں انھوں نے لوک شاعری اور اپنے ہم عصر شعراء کا کلام اپنے مخصوص انداز میں گا کر ملک کے اندر کامیابی کے جھنڈے گاڑھے ۔1985ء میں انھوں نے لندن میں منعقدہ ورلڈ آف میوزک ،آرٹس اینڈ ڈانس نامی فیسٹیول میں شرکت کی۔جس سے بین الاقوامی موسیقاروں کے سامنے اپنا گائیکی کا انداز پیش کیا۔1990ء میں انھوں نے کینیڈین موسیقار مائیکل بروک کے ساتھ البم مست مست ریلیز کی جو ان کی مقبولیت میں بے انتہا اضافے کا باعث بنا۔ 1995ء میں ریلیز ہونے والی فلم ڈیڈ مین واکنگ کا ساؤنڈ ٹریک تھا جو انھوں نے تخلیق کیا۔ 1997ء میں وہ اس دنیا سے منہ موڑ گئے۔لیکن ان کا گایا ہوا کلام آج بھی ان کی یادیں تازہ کردیتا ہے۔
</UPPC_document>