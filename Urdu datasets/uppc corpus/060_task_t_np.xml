<?xml version="1.0" encoding="UTF-8" standalone="no"?>
<UPPC_document classification="NP" title="Umar_ibn_Al-Khattab" filename="060_task_t_np.xml">
خلیفہ اول حضرت ابو بکر صدیق ؓ کے بعد مسلمانوں کے خلیفہ مقرر ہوئے اور اُن کو اُن 10 صحابہ میں مانا جاتا ہے جن کو زمین پر ہی جنت کی خوش خبری دے دی گئی۔ اور جن کو مرادِ رسول کہا جاتا ہے وہ کوئی اور نہیں خلیلِ رسول حضرت عمر فاروق ؓہیں۔ آپ کا نام مبارک عمرؓ ہے اور آپؓ کو فاروق کا لقب حضرت محمد نے دیا اور کنیت ابو حیض بھی آپ کی عطا کردہ ہے۔ آپؓ مکہ میں پیدا ہوئے آپؓ کا شمار مکہ کے اُن چند لوگوں میں ہوتا تھا جو پڑھے لکھے تھے آپؓ کی نسب اور نبی کی نسب مبارک ایک ہی ہے۔ آپؓ کی نویں پشت نبی  کی نویں پشت سے ملتی ہے جس میں کعب کے دو بیٹے مرہ اور عدی تھے جن میں مرہ کی اولاد میں سے نبی ہیں اور عدی کی اولاد میں سے آپؓ ہیں۔ آپؓ حضرت محمد سے 11برس چھوٹے تھے۔ جب نبی نے نبوت کا اعلان کیا تو آپؓ نے آپ کی بہت مخالفت کی آپؓ نے رسول کی دعا کے بعد اسلام قبول کیا اسی لئے آپؓ کو مرادِ رسول بھی کہا جاتا ہے۔ نبی نے آپؓ کے بارے میں یہ فرمایا کہ ہر نبی کے چار رفیق ہوئے ہیں دو آسمانوں پر اور دو زمین پر اور میرے زمینی دوستوں میں حضرت ابو بکرؓ اور حضرت عمر فاروقؓ ہیں۔ حجرت عمر فاروق نے 27ْسال کی عمر میں اسلام قبول کیا۔ اور پھر تاحیات اسلام کی راہ پر گزار دی۔ ہجرت مدینہ کے وقت جب سب چھپ کر ہجرت کر رہے تھے آپؓ نے سب کو للکار کر کہا کہ اگر کوئی اپنی بیوی بچوں کو یتیم کرنا چاہتا ہے تو مجھے روک کر دکھائے نبی کی رحلت کے بعد آپؓ دوسرے خلیفہ بنے اور آپؓ حضور کے وفادار صحابی تھے۔ آپؓ نے تمام اسلامی جنگوں میں مجاہدانہ کردار ادا کیا اور اسلام کے فروغ اور اس کی تحریکات میں حضور کے رفیق رہے۔ جب آپؓ حاکم بھی تھے تو لوگوں کو عام اجازت تھی کہ کوئی بھی آپؓ کے کسی بھی عمل کے بارے میں آپؓ سے سوال کر سکتا تھا۔ یکم محرم کو ایک ایران مجوسی غلام ابو لولو فیروز نامی بد بخت نے آپؓ کو اس وقت شہید کیا جب آپؓ نماز پڑھ رہے تھے آپؓ کا روضہ اقدس نبی کے روضہ مبارک کے ساتھ ہے۔
</UPPC_document>