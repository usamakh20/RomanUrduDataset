<?xml version="1.0" encoding="UTF-8" standalone="no"?>
<UPPC_document classification="P" title="Aafia_Siddiqui" filename="137_task_l_p.xml">
 ڈاکٹر عافیہ صدیقی کا تعلق پاکستان سے ہے۔ آپ ایک پاکستانی سائنسدان ہیں۔ ڈاکٹر عافیہ صدیقی کو 2003ء سے امریکی حکومت نے غیر قانونی طور پر حراست میں رکھا ہوا ہے۔ ڈاکٹر عافیہ صدیقی کی پیدائش مارچ 1972میں کراچی کے ایک علاقے میں ہوئی۔ اپ نے زیمبیا میں 8سال تک تعلیم حاصل کی۔ اُس کے بعد آپ نے اپنی ابتدائی اور ثانوی تعلیم کراچی سے ہی حاصل کی۔ آپ پاکستان واپس 2002ء میں آئیں لیکن یہاں آپ کو ملازمت کا کوئی موقع نا ملا اورآپ ملازمت ڈھونڈنے امریکہ چلی گئیں۔ آپ نے ڈاک کیوصولی کے لیے امریکہ کے ایک شہر میریلینڈ میں  ایک ڈاک کا ڈبہ کرائے پر لے کر 2003ء میں اپنے ملک پاکستان واپس آگئیں۔ امریکی ایجنسی ایف بی آئی کو کرائے پر لئے گئے ڈبے پر شک ہوا کہ شاید یہ امریکہ دشمن تنظیم القاعدہ کے کسی رکن سے رابطہ قائم کرنے کے لئےحاصل کیا گیا تھا۔ امریکی چینلز پر ڈاکٹر عافیہ صدیقی کو بطور ایک غیر ملکی دہشت گرد مشہورکیا گیا۔ آپ 30مارچ 2003کو اپنے تین بچوں کے ہمراہ ٹیکسی پر سوار ہو کر راولپنڈی ہوائی اڈے کی طرف جا رہی تھیں کہ راستے میں آپ کو اغواء کر لیا گیا۔ آپ کو پاکستانی خفیہ اداروں نے اغواء کر کے امریکی حکام کےحوالے کیا۔ عالمی اداروں نے انکشاف کیا کہ افغانستان کی بگرام جیل کو کہ امریکیوں کے زیرِقبضہ ہے وہاں قیدی نمبر 650شاید عافیہ صدیقی ہی ہے۔ اور ان کی حالت بہت تشویش ناک ہے۔ پاکستانی  میڈیا میں واویلا ہونے کے بعد امریکن حکومت نے اعلان کیا کہ عافیہ کو افغانستان سے گرفتار کر کے 27جولائی2008کو نیویارک  لایا گیا ہےاور ان کو نیو یارک دہشت گردی کا مقدمہ چلانے کی غرض سے لایا گیا۔ انسانی حقوق کی تنظیموں نے اِن سب کہانیوں کو حقائق سے غلط قرار دیا ہے۔ دوران ِ گرفتاری افغانستان میں امریکی فوج نے ڈاکٹر عافیہ صدیقی کو گولیوں سے زخمی کر دیا۔ امریکیوں نے یہ الزام عاید کیا کہ عافیہ نے امریکی فوجی کی بندوق اتھانے کی کوشش کی تھی جس کے جواب میں اُن پر فائر نگ کی گئی۔
</UPPC_document>