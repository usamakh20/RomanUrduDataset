<?xml version="1.0" encoding="UTF-8" standalone="no"?>
<UPPC_document classification="P" title="Mirza_Ghalib" filename="149_task_d_p.xml">
 اردوزبان کے سب سے عظیم شاعر مرزا غالب کو گردانہ جاتا ہے۔ ان کی شاعری کی عظمت کا راز حُسن و بیان کی خوبی میں ہی نہیں بلکہ اصل کمال تو زندگی کے وہ حقائق اور انسانی نفسیات کو گہرائی سے عام لوگوں کے لیے بڑی سادگی سے بیان کر دینا تھا۔ غالب مسلمانوں پرزوال کے دور میں پیدا ہوئے جب انہوں نے باہر سے آئی انگریز قوم کو مسلمانوں کی سلطنت کو برباد کرتے ہوئے اور اقتدارپر چھاتے ہوئے دیکھا۔ مرزا غالب کا نام اسد اللہ بیگ خان تھا۔ اور اُن کے والد عبداللہ بیگ کے نام سے جانے جاتے تھے۔ آپ کی پیدایش شہر آگرہ میں دسمبر1797میں ہوئی۔ آپ کی پرورش کی ذمہ داری 8سال کی عمر تک آپ کے چچا نصراللہ بیگ نے سنبھالی۔ کیوں کہ آپ بچپن میں ہی یتیم ہوگئے۔ چچا کی وفات کے بعد مرزا کے خاندان کے لیے نواب احمد بخش خان نے انگریزوں سے وظیفہ مقرر کروا دیا۔ آبائی وطن چھوڑ کر انہوں نے شادی کے بعد دہلی میں رہائش اختیار کرلی۔ شادی مرزا کے اخراجات بڑھنے کا سبب بنی اور وہ مقروض ہو گئے۔ مالی پریشانیاں آخر انہیں قلعے کی ملازمت اختیار کرنے پرمجبور کرگئیں جہاں بہادر شاہ ظفر سے 1850ء میں مرزا غالب کو نجم الدولہ دبیر الملک نظام جنگ کا خطاب ملا اور خاندان تیموری کی تاریک لکھنے کے لیے آپ کو 50روپے ماہوار وظیفہ پرمامور کر دیا۔ تیموری خاندان سے غدر کے بعد پنشن بند ہونے کی وجہ سے 1857کے انقلاب کے بعد مرزا نے امداد کے لیے نواب یوسف علی خان والی رام پور کو لکھا جہاں سے 100روپیہ ماہوار وظیفہ آپ کو تاحیات ملتا رہا۔ شراب نو شی کی زیادتی نے اِن کی صحت بالکل تباہ کر دی جِس کی وجہ سے اُن پر مرنے سے پہلے بے ہوشی طاری رہی اور اسی بے ہوشی  کی حالت میں 15فروری 1869کو اِس دنیا سے رخصت ہوگئے۔
</UPPC_document>