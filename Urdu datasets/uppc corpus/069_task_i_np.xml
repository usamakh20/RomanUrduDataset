<?xml version="1.0" encoding="UTF-8" standalone="no"?>
<UPPC_document classification="NP" title="Benazir_Bhutto" filename="069_task_i_np.xml">
اگر کسی کو پیدائشی سیاست دان کہا جائے تو وہ  بے نظیر ہی ہوں گی جنہوں نے ایک سیاسی گھرانے میں 21 جون 1953 ء میں آنکھ کھولی اور خود بھی کم عمری میں سیاست میں ناصرف اپنے قدم جمائے  بلکہ پاکستان کی پہلی خاتون وزیرِ اعظم بنی۔بےنظیر ذوالفقارعلی بھٹوکی بڑی صاحبزادی تھیں۔ بینظیر بھٹو نے ابتدائی تعلیم لیڈی جیننگ نرسری سکول اور کونونٹ آف جیسس اینڈ میری سکول کراچی سے حاصل کی۔ 15 سال کی عمر میں او لیول کرنے کے بعد انہوں نے 1973ء میں کیمبرج میں ریڈ کف کالج ، میسا چوسیٹس سے بی اے کی ڈگری حاصل کی۔ 1973ء سے 1977ء تک وہ آکسفورڈ یونیورسٹی میں زیرِ تعلیم رہیں جہاں انہوں نے فلسفہ معاشیات اور سیاسیات میں ایم اےکیا۔ اسی عرصہ کے دوران اُن کے والد وزیرِ اعظم رہے اور اُن کی تعلیم مکمل ہونے کے سال یعنی 1977ء میں اُن کو وزارت سے برطرف کر دیا گیا۔ اور 4 اپریل 1979 ء میں اُ ن کی پھانسی کو بعد 1984ء تک نظر بند رہنے کے بعد بے نظیر ملک بدر ہو کر برطانیہ چلی گئیں اور والد کی جماعت پیپلز پارٹی کی 25 برس کی عمر میں چیئر پرسن بنی۔ 18 جولائی اُن کے بھائی شاہنواز بھٹو کی پرسرار موت کی خبر آئی۔ 10 اپریل 1986ء کو آپ کی وطن واپسی ہوئی اور 18 دسمبر 1987ء کو اِن کی شادی آصف علی زرداری سے ہوئی۔ 17اگست 1988ء میں ایک فضائی حادثے میں جنرل ضیاء الحق کی وفات کی وجہ سے 16 نومبر 1988ء کو ملک میں عام انتخابات منعقد ہوئے جن میں پاکستان پیپلز پارٹی کو اکثریت حاصل رہی اور 2 دسمبر 1988ء کو بے نظیرعالم اسلام کی پہلی خاتون بن گئی جو پاکستان کی وزیرِ اعظم بنیں اِن کی حکومت 20 ماہ جاری رہی۔ 6 اگست 1990 ء میں صدر اسحاق خان نے بد عنوانی کا الزام لگا کر انہیں بر طرف کر دیا۔ اور آصف علی زرداری کو جیل ہوگئی۔ 1990 ء سے 1993ء تک وہ قائد حزب اختلاف کا فریضہ انجام دیتی رہیں 1993ء میں منعقد ہونے والے عام انتخابات میں وہ ایک بار پھر وزیرِ اعظم کے عہدے پر فائز ہوگئی۔ وہ اپنے والد کے بعد دوسری شخصیت تھی جو دوسری بار اس عہدے پر فائز کی گئی۔ 5 نومبر 1996ء کو انہی کی پارٹی سے تعلق رکھنے والے صدر سردار فاروق احمد  لغاری نے اِن کی حکومت پر بد اعنوانی کا لزام لگاتے ہوئےانہیں برطرف کر دیا۔ اسی سال اِ ن کے دوسرے بھائی میر مرتضیٰ کو 19 ستمبر 1996 کو قتل کر دیا گیا۔ جو کہ اِن کے لئےسیاسی مشکلات بھی پیدا کر رہے تھے۔ اِ ن پر سوئس بنکوں سے سرکاری رقم خورد برد کرنے کا الزام بھی لگایا گیا۔ جس کے بعد 8 سال تک اِن کی شوہر جیل میں رہے۔ 1997 ء کے انتخابات میں پیپلز پارٹی کو عام انتخابات میں شکست کا سامنا ہوا۔ 15 اپریل 1999ء کو لاہور ہائی کورٹ نے اُن پر قائم مقدمات کی وجہ سے 5 سال کی قید سنائی مگر دبئی میں ہونے کی وجہ  سے وہ بچ گئی۔ 2002ء  میں انہیں مسلم لیگ ق سے سیاسی شکست کے بعد حزب اختلاف میں بیٹھنے کا فیصلہ کیا۔ محترمہ اس دوران دبئی میں مقیم تھی۔ 14 مئی 2006ء کو انہوں نے آمریت کے خاتمہ کے لئے نواز شریف کے ساتھ میثاقِ جمہوریت کے معاہدے پر دستخط کئے۔ اور 18 اکتوبر 2007ء کو 8 برس بعد پاکستان لوٹ آئی ان کے جلوس میں خودکش حملے کی وجہ سے وہ پھر دبئی چلی گئی اور پھر اِن کی واپسی 3 نومبر 2007ء کو ملک میں ہنگامی حالات کے نفاذ کے بعد ہوئی۔ وہ 2008ء میں منعقد ہونے والے عام انتخابات کے لئے اجلاس میں شریک ہو رہی تھی کہ راوالپنڈی کے جلسہ عام میں خطاب کرنے کے بعد آپ پر قاتلانہ حملہ ہوا جس میں آپ جانبر نہ ہو سکی۔انہیں اِن کے والد اور بھائیوں کے پہلو میں گڑھی خدا بخش لاڑکانہ میں سپردخاک کیا گیا۔
</UPPC_document>