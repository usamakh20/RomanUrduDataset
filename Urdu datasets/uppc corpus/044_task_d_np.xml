<?xml version="1.0" encoding="UTF-8" standalone="no"?>
<UPPC_document classification="NP" title="Mirza_Ghalib" filename="044_task_d_np.xml">
مرزا اسد اللہ خان 1797ء کو 25 دسمبر کو آگرہ میں پیدا ہوئے ۔غالب اردو زبان کے سب سے بڑے شاعر سمجھے جاتے ہیں ۔غالب جس پر آشوب دور میں پیدا ہوئے اس دور میں انہوں نے مسلمانوں کی عظیم سلطنت کو برباد ہوتے دیکھا۔اور باہر سے آئی ہوئی انگریز قوم کو چھاتے ہوئے دیکھا۔ یہ وہ مناظر ہیں جنہوں نے ان کی نظر میں فکر اور گہرائی پیدا کی ، غالب بچپن میں ہی یتیم ہو گئے ۔غالب اردو اور فارسی میں شعر کہتے تھے ۔ تاہم فارسی شاعری کو زیادہ عزیز جانتے تھے ۔ ان کی شاعری میں انسان اور کائنات کے مسائل کے ساتھ محبت اور زندگی کے ساتھ وابستگی بھی بڑی شدت سے نظر آتی ہے ۔ جس نے اردو شاعری کو بڑی وسعت دی ہے ۔ انہوں نے زندگی کو کھلے ذہن کے ساتھ مختلف زاویوں سے دیکھا اور ایک سچے فنکار کی حیثیت سے زندگی کی متضاد کیفیتوں کو شاعری کے قالب میں ڈالا۔ ان کی شاعری زندگی کی کش مکش پروردہ ہے ۔ اس لئے ان کی شاعری میں جو رنج و عالم ملتا ہے اور جس میں محرومی ، ویرانی اور نا امیدی کی جھلک ملتی ہے۔وہ صرف ذاتی حالات کا عکس نہیں بلکہ اپنے عہد سماج اور ماحول کی آئینہ دار ہے ۔ 1850ء میں بہادر شاہ ظفر نے غالب کو نجم الدولہ الملک نظام جنگ کا خطاب عطا فرمایا۔ اور خاندان تیمور کی تاریخ لکھنے پر مامور کر دیا۔ آپ نے 15فروری 1869ء کو وفات پائی 
</UPPC_document>