<?xml version="1.0" encoding="UTF-8" standalone="no"?>
<UPPC_document classification="NP" title="Mirza_Ghalib" filename="064_task_d_np.xml">
 آہ کو عمر چاہیے اثر ہونے تک کون جیتا ہے تیری زلف کے سر ہونے تک مانا کہ تغافل نہ کرو گے تم خاک ہو جائیں گے تجھے خبر ہونے تک. مرزا غالب اردو کے وہ قا بلِ فخر اور عظیم شاوعر ہیں جنہوں نے اپنی جدت طبع فطرت خیال فلسفیانہ سوچ اور ہمہ گیر شخصیت کی بناء پر اردو شاعری کو ایسا نکھار سنوارا ہے کہ اس کی حیثیت کچھ سے کچھ ہو گئی ۔مرزا غالب کا نام اسد االلہ خان غالب تخلص اور عرف مرزا نوشہ تھا۔ وہ 27دسمبر 1797ء کو آگرہ میں پیدا ہوئے۔ والد کا نام عبداللہ بیگ تھا۔ جو ریاست الور میں ایک معزز فوجی عہدے پر فائز تھے۔ وہ ایک سلجوقی ترک خاندان سے تعلق رکھتے تھے۔ جو سمرقند سے ہندوستان آکر آباد ہو گیا۔ پانچ سال کی عمر میں اُن کے والد کی وفات کے بعد اُن کے چچا نصراللہ بیگ نے اُن کی پرورش کی ذمہ دای لی۔ چار سال بعد اُن کی موت کے بعد اُن کے نانا خواجہ غلام حسین نے یہ ذمہ داری قبول کر لی۔ 10 اگست 1810ء کو جب غالب کی عمر صرف 13برس تھی اُن کی شادی امراؤ بیگم سے کر دی گئی۔ اُن کی شادی دہلی میں ہوئی تھی اس لیے انہوں نے دہلی میں سکونت اختیار کر لی۔ اس زمانہ میں دہلی میں ملک کے بہترین اہل فضل و کمال جمع تھے شاعری کا شوق ان کو بچپن سے ہی تھا دہلی کی فضا ء نے ان کی شاعری کو نکھارنے اور پروان چڑھانے میں بڑی مدد دی۔ مرزا غالب کی مالی حالت کبھی بھی بہتر نہ تھی اُن کی شاہ خرچیوں نے انہیں مقروض کر رکھا تھا۔ اِن کی عمر کا بیش تر حصہ آبائی پنشن بحال کروانے میں گزرا مگر بے سود۔ 1850ء میں آخری مغل بادشاہ بہادر شاہ ظفر نے انہیں آل تیمور کی تاریخ لکھنے پر مامور کیا اور پچاس روپے ماہوار وضیفہ مقرر کر دیا۔ 1854ء میں ولی عہد مرزا فخرو ان کے شاگرد ہوئے اور اُن کی 4 سو روپے سالانہ تنخواہ مقرر کردی مگر 1856ء میں مرزا فخرو کا انتقال ہو گیا اور ساتھ ہی تنخواہ بھی بند ہو گئی۔ پھر 1857 کے ہنگامے میں مغلیہ سلطنت کی بساط ہی الٹ گئی اور وضیفہ بھی ضم ہو گیا۔ جو غالب کو قلعہ شاہی سے ملتا تھا ۔ نواب علی خاں والئے رام پور نے ان کے لئے سو روپے ماہوار وضیفہ مقرر کر دیا جو انہیں تاحیات ملتا تھا۔ کسر شراب نوشی کی وجہ سے اِن پر غشی کے دورے پڑنے لگ گے تھے۔ 1866ء میں اِن کی محبت زیادہ خراب ہوئی اور بالآخر 15 فروری 1869ء میں وہ اس دارفانی سے انتقال کر گئے۔
</UPPC_document>