<?xml version="1.0" encoding="UTF-8" standalone="no"?>
<UPPC_document classification="NP" title="Fatima_Jinnah" filename="050_task_j_np.xml">
فاطمہ جناح جولائی 1891ء میں کراچی میں پیدا ہوئیں۔ وہ قائدِ اعظم ؒ سے عمر میں بہت چھوٹی تھیں۔ 1892ء میں جس وقت قائدِ اعظم ؒ وکالت کی تعلیم کے لئے بیرونِ ملک تشریف لے جا رہے تھے تو اس وقت آ پ صرف ایک سال کی تھیں کون جانتا تھاکہ یہ ننھی منھی فاطمہ مسلمانوں کے آزاد اور عظیم ملک پاکستان کے حصول کے لئے جدوجہد میں اپنے بھائی کے شانہ بشانہ ہوں گی ۔ فاطمہ نے صرف 10سال کی عمر میں والد کی شفقت سے محرومی اختیار کی۔ 1910ء میں انہوں نے میٹرک اور 1913ء میں سینئر کیمبرج کا امتحان پرائیویٹ طالبہ کی حیثیت سے پاس کیا۔ 1922ء میں انہوں نے ڈینٹیست کی تعلیم حاصل کی۔ اور اگلے کی سال عبدالرحمن اسٹریٹ بمبئی میں ڈینٹل کلینک کھول کر پریکٹس شروع کردی ۔ 1929ء میں جب قائدِ اعظم کی زوجہ رتن بائی کا انتقال ہوا تو انہوں نے اپنی زندگی بھائی کی خدمت کے لئےوقف کرنے کا فیصلہ کر لیا۔ اس کے بعد فاطمہ جناح کی زندگی کا مقصد بھائی کی خدمت اور ہر میدان میں ان کے ساتھ رہنا بن گیا تھا۔ انہوں نے نہ صرف نجی زندگی میں قائدِ اعظم کا ساتھ دیا بلکہ ان کے ساتھ آل انڈیا مسلم لیگ کے اجلاس میں بھی شرکت کی۔ جب 1940ء میں قائدِ اعظم کی تاریخ ساز قرارداد میں شرکت کے لئے لاہور آئے تو فاطمہ جناح بھی ان کے ہراہ تھیں۔ اس زمانے میں خواتین کے جوش و جذبے کا عالم یہ تھا کہ گلیوں بازاروں کوچوں میں ایک ہی نعرہ تھا۔ "لے کے رہیں گے پاکستان بن کے رہے گا پاکستان ۔ پاکستان کا مطلب کیا لاالٰہ اللہ " 7 اگست 1947ء کو فاطمہ جناح نے 56 سال کے بعد دہلی کو الوداع کہ کر کراچی متقل ہوگئیں۔ اور اگلے سالوں میں بھائی کی جدوجہد اور مسائل میں ان کے ہمراہ رہیں۔ فاطمہ جناح نے اپنی زندگی میں خواتین کی صلاحیتوں کو اجاگر کرنے کا فیصلہ کیا۔ اور انہیں ہر شعبے میں بڑھانے کے حوالے سے تلقین کی اور اس کے لئے بھرپور کوشش بھی کی۔ وہ اپنے لندن میں قیام کے دوران اس حقیقت سے آگاہ ہوچکی تھیں کہ انگریز خواتین تعلیم میں برصغیر کی مسلم خواتین سے بہت آگے تھیں۔ وہ آپ ہی تھیں جنہوں نے مردوں کے تخیل میں انقلاب پیدا کیا۔ 12 مئی 1950ء کو گرلز سکول کا افتتاح کیا۔ 25 دسمبر 1955ء کو خاتون پاکستان کراچی میں فاطمہ جناح نے خود کھولا اور اس کے بعد اس سکول کے لئے حکومت کی جانب سے تقریباً تین ایکڑ زمین دی گئی۔1962ء میں اس سکول کو کالج کا نام دیا گیا انہوں نے اپنے بھائی سے بے پناہ محبت کی مثال قائم کی اور 8 اور 9جولائی کی درمیانی شب میں قصرِ کلنٹن میں 76 سال کی عمر میں حقیقی خدا سے جا ملیں۔
</UPPC_document>