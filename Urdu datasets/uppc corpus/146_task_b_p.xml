<?xml version="1.0" encoding="UTF-8" standalone="no"?>
<UPPC_document classification="P" title="Muhammad_PBUH" filename="146_task_b_p.xml">
 ہمارے آخری نبی کی ذاتِ مقدسہ سے کون واقف نہیں آپ اللہ تعالیٰ کے محبوب اور آخری نبی ہیں۔ آپ 22اپریل 571ء بروز پیر قریش کے ایک معزز گھرانے میں مکہ معظمہ میں پیدا ہوئے۔ آپ کے والد کا نام حضرت عبداللہ تھا کو جو کہ آپ کی ولادت سے قبل وفات پا چکے تھے۔ آپ کے دادا نے آپ کا نام محمد رکھا۔ عرب کے دستور کے مطابق آپ کی پرورش کی ذمہ داری حضرت حلیمہ سعدیہ کو دی گئی۔ جب آپ کی عمر چھ سال تھی تب آپ کی والدہ ماجدہ وفات پا گئیں۔ پھر آپ کی پرورش آپ کے دادا حضرت عبدلمطلب نے کی جن کی وفات کے بعد آپ کے چچا حضرت ابو مطلب نے آ پ کی پرورش کی ذمہ داری لے لی۔ آپ بچپن سے مختلف بچے تھے آپ نے کبھی کسی سے جھگڑا نہ لڑائی کی۔ آپ کی جوانی انتہائی پاکیزہ اور مثالی تھی۔ آپ جوانی سے ہی صادق اور امین کے نام سے پہچانے جاتے تھے۔ آپ مالِ تجارت شام لے کر جایا کرتے تھے حضرت خدیجہؓ مکہ کی ایک معزز خاتون تھیں اور آپ کا تعلق ایک مالدار گھرانے سے تھا۔ حضرت ایک بار حضرت خدیجہؓ کا مال لے کر تجارت کے لئے شام گئے آپ نے تجارت سے خوب منافع کمایا۔ حضرت خدیجہؓ نے اپنے غلام میسرہ سے آپ کی دیانت داری اور اخلاق و کردار کا بہت ذکر سنا تو آپ کو نکاح کا پیغام بھجوایا۔ آپ نے شادی کا یہ پیغام حضرت ابو طالبؓ اپنے چچا سے مشورہ کر کے قبول کرلیا۔ یوں آپ کی شادی حضرت خدیجہ سے ہو گئی۔ شادی کے وقت آپ کی عمر 25سال تھی اور حضرت خدیجہؓ کی عمر 40سال تھی۔ آ پ بت پرستی کے خلاف تھے اس لئے آپ اکثر اوقات غورو فکر اور عبادات کے لئے غارِحرا چلے جایا کرتے تھے۔ آپ چالیس برس کے ہوئے تو غارِحرا میں آپ پر پہلی وحی نازل ہوئی اور اللہ نے آپ کو رسول مقرر فرمایا۔ اور آپ نے لوگوں کو دعوتِ اسلام دیان شروع کر دی۔ نبی نے جب کھلم کھلا دعوتِ تبلیغ شروع کی تو کفار، مکہ آپ کی جان کے دشمن بن گئے۔ تب آپ نے اپنے ساتھیوں سمیت مدینہ کی طرف ہجرت فرمائی۔ آپ کی آمد سے مدینہ منورہ میں ایک چھوٹی سی ااسلامی ریاست معرضِ وجود میں آئی اور اسلام تیزی سے پھیلا۔ آخر کار آپ نے 8ہجری میں اپنے 10ہزار ساتھیوں کے ساتھ مکہ فتح کر لیا۔ ہجرت کے دسویں سال آپ نے ایک لاکھ صحابہ کرامؓ کے ساتھ مل کر حج ادا کیا اسی موقع پر آپ مشہور خطبہ حجۃالوداع دیا۔ حج سے واپسی پر آپ بیمار پڑ گئے اور آخر کار آپ  12ربیع الاول 11ہجری کو آپ اس دارفانی سے پردہ فرما گئے۔ اور آپ اپنے خالقِ حقیقی سے جا ملے۔ آپ کو حضرت عائشہ کے حجرہ میں دفن کیا گیا۔
</UPPC_document>